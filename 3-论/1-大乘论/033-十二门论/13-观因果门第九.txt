
复次一切法空。何以故。诸法自无性。亦不从余处来。如说。

果于众缘中　　毕竟不可得
亦不余处来　　云何而有果

众缘若一一中。若和合中俱无果如先说。又是果不从余处来。若余处来者。则不从因缘生。亦无众缘和合功。若果众缘中无。亦不从余处来者。是即为空。果空故一切有为法空。有为法空故无为法亦空。有为无为尚空。何况我耶。
