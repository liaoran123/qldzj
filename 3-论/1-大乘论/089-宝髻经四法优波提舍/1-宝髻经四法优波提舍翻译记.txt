
宝髻经者。是大集中之一集也。其宗四法玄深奥密。天亲菩萨略开其门。是故名为忧波提舍。圣自在力行之。彼古时人处会出于此。今兴和三年岁次辛酉。九月朔旦庚午之日。乌苌国人刹利王种三藏法师毗目智仙。中天竺国婆罗门人。瞿昙流支。护法大士魏骠骑大将军。开府仪同三司。御史中尉。勃海高仲密。爱法之人沙门昙林。道俗相假于邺城内金华寺译四千九百九十九字。
