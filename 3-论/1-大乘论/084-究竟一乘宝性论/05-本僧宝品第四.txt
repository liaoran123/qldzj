
正觉正知者　　见一切众生
清净无有我　　寂静真实际
以能知于彼　　自性清净心
见烦恼无实　　故离诸烦恼
无障净智者　　如实见众生
自性清净性　　佛法僧境界
无阂净智者　　见诸众生性
遍无量境界　　故我今敬礼

问曰。依何等法有此三宝。答曰。偈言。

真如有杂垢　　及远离诸垢
佛无量功德　　及佛所作业
如是妙境界　　是诸佛所知
依此妙法身　　出生于三宝
