
施戒闻三备摄众行。是以如来说名具足。法门深邃浅识未窥。天亲菩萨慈心开示。唯显义弗释章句。是故名为忧波提舍。昔出中国今现魏都。三藏法师毗目智仙。婆罗门人瞿昙流支。爱敬法人沙门昙林。于邺城内在金华寺。兴和三年岁次辛酉月建在戍朔次庚午十三日译千百十言。骠骑大将军开府仪同三司御史中尉渤海高仲密启请供养守护流通。
