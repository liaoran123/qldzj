
职典宾客。凡官员檀越尊宿诸方名德之士相过者。香茶迎待随令行者通报方丈。然后引上。相见仍照管安下去处。如以次人客。只就客司相款。或欲诣方丈库司诸寮相访。令行者引往。其旦过寮床帐什物灯油柴炭。常令齐整。新到须加温存。维那在假。则摄其行事。僧堂前检点行益客僧粥饭。遇亡僧同侍者把帐。暂到死主其丧。雪窦在大阳。禅月在石霜。皆典此职毋忽。
