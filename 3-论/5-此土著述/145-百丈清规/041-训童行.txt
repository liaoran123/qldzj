
凡旦望五参上堂罢。参头行者令喝食行者报各局务。行堂前挂牌报众。昏钟鸣。行堂前鸣板三下。集众行者。先佛殿。次祖堂。僧堂。前前堂寮(喝参)方上寝堂排立。参头入方丈请住持出就坐。参头进前。插香退身归位。缓声喝云(参)众低声同云(不审)齐礼三拜。屏息拱听规诲毕。又三拜。参头喝云(珍重)众齐低声和。问讯而退。如住持他缘则喝食行者喝云(奉方丈慈旨晚参)众云(不审)次长声喝云(放参)众云(珍重)齐问讯退。
