
草饭罢。令客头行者备盘袱炉烛。上首知事诣新旧首座旧都寺处。炷香词云(今晚方丈汤罢。就库司特为献汤。伏望降重)客头随后请云(汤罢就坐药石)及请新旧大小职事。仍请西堂勤旧。光伴设位排照牌。位分四出。新头首一出。旧头首二出。旧知事三出。庄库四出。新知事亦依班排位。独维那就座。光伴勤旧如方丈排位。候方丈汤罢。库司呜板。各依照牌立定。都寺巡座揖坐毕。烧香揖香。依坐位出头巡问讯。归中烧光柈香归位坐进汤。汤罢起身出。诣炉前谢汤毕。抽衣就坐药石。
