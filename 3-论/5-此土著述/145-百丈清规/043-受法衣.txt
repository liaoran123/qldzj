
专使送法衣至。先相看知客通意。同上侍司烦通覆方丈。或即相接或在来早。侍者预令。客头报请两序至。专使插香如常礼相看。谢茶毕。再插香两展三礼。免则触礼。词云(某人和尚法衣表信专此奉上)以柈袱托呈法衣信物。然后入座。两序光伴。茶罢献汤。汤罢两序同送安下。侍者引巡寮。别日上堂法座左边设住持位专使大展三拜。捧衣递上。住持接衣有法语。披衣升座或嗣法师已迁化。法堂右间设灵几。下座致祭讽经。如遗书至之礼。见后。
