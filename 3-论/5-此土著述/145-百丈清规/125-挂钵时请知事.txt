
有处住持不先和会。默择人定。预分付堂司行者。于僧堂。早粥罢挂钵时。喝云(大众少立请新知事)维那入圣僧前烧香巡堂一匝。至住持前问讯侧立。住持付所请人名目子。接讫当面问讯。从圣僧后转。鸣椎一下云(白大众。适奉堂头和尚慈旨。请某人充某知事)逐一白讫。侍者揖请新人至住持前受职。与前礼同。曰方丈会茶。请头首礼并同前。
