
梵云隙弃罗。此云锡杖。锡杖经云。佛告比丘。应受持锡杖。过去未来现在诸佛皆执故。又名智杖。又名德杖。彰显智行功德本故。迦葉白佛。何名锡杖。佛言。锡者。轻也。依倚是杖除烦恼出三界故。锡明也。得智明故。锡醒也。醒悟苦空三界结究故。锡疏也。谓持者与五欲疏断故。二股六环是迦葉佛制。四股十二环是释迦佛制。
