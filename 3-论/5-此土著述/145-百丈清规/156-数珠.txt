
牟尼曼陀罗经云。梵语钵塞莫。梁云数珠。系念修业之具也。木患子经云。昔有国王名波流黎。白佛言。我国边小我常不安。法藏深广不得遍行。愿示法要。佛言。若欲灭烦恼。当贯木患子一百八个。常自随身。志心称南无佛陀。南无达摩南无僧伽名。乃过一子。如是渐次乃过至千万。能满二十万遍。身心不乱。舍命得生炎摩天。若满百万遍当除百八结业。获常乐果。王言。我当奉行。
