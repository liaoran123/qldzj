
三世诸佛皆曰出家成道。历代祖师传佛心印尽是沙门。盖以严净毗尼。方能弘范三界。然则参禅问道戒律为先。若不离过防非。何以成佛作祖。受戒之法应备三衣钵具并新净衣物。如无新者浣染令净。入坛受戒一心专注。慎勿异缘像佛形仪。具佛戒律。得佛受用。此非小事岂可轻心。若借借衣钵虽登坛受戒。并不得戒若不曾受。一生为无戒之人。滥厕空门虚消信施。既受声闻戒。应受菩萨戒。此入法之渐也。
