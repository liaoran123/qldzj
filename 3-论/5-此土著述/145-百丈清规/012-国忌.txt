
上宾日届期。隔宿库司报堂司。令行者覆住持两序。报众挂讽经牌。就法座上。安　御座。用黄纸写　圣号牌位。严设香花灯烛几筵供养。至期鸣僧堂钟。集众候住持至上香上茶汤。维那举楞严咒。讽诵毕。回向云(某州某寺住持传法臣僧某。某月某日。恭遇某圣圣忌之辰。谨集合山僧众。谨诵大佛顶万行首楞严神咒。称扬圣号。所萃殊利资严圣驾。伏愿神游八极。想云车风马来。临位证中天受玉殿琼楼快乐。十方三世云云)
