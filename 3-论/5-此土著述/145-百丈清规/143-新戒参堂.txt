
得度受沙弥戒已。覆住持。于何日参堂。次禀首座维那。至期早粥遍食椎后。新戒参头领众入堂。圣僧前列问讯插香。大展三拜。不收坐具进云(某等获厕僧伦攀附清众此日参堂。下情不胜战汗之至)又三拜进云(即日时令谨时恭惟。堂头本师大和尚。首座尊众大禅师。尊候起居多福)退三拜收坐具。转身住持前列问讯。从首座板。起巡堂至外堂。复归内堂中间。问讯而出。然后归堂。插单随众禅诵。
