
人之所贵在明道。故自古圣君崇吾西方圣人之教。不以世礼待吾徒。尊其道也。钦惟。

国朝优遇尤至。特蠲赋役使安厥居。而期以悉力于道。

圣恩广博天地莫穷。必也悟明佛性以归乎至善。发挥妙用以超乎至神。导民于无为之化。跻世于仁寿之域。以是报君。斯吾徒所当尽心也。其见诸日用。则朝夕必祝。一饭不忘而存夫轨度焉。
