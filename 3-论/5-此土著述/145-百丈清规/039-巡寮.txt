
古规住持巡寮。僧堂前挂巡寮牌报众。各寮设位备香茶汤。伺候住持至。鸣板集众。于门外排立问讯。随住持入寮。寮主烧香同众问讯而坐。住持询问老病。点检寮舍缺之。叙话而起。众当展坐具谢临访。免则问讯相送。或旦望巡行(则不挂牌)今惟以四节报礼为巡寮。余日不讲。能复古者当行之。

僧祇云。世尊以五事故。五日一按行僧房。一恐弟子著有为事。二恐着俗论。三恐着睡眠。四为看病僧。五令年少比丘观佛威仪生欢喜故。
