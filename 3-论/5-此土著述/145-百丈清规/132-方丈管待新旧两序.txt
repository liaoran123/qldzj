
住持特为上堂一一标名。叙谢毕。新旧人就座下拜谢。请客侍者令客头行者。备柈袱炉烛香合。诣新旧首座都寺前。炷香陈请云(方丈和尚午刻请就寝堂管待)客头请以次新旧人并勤旧。光伴寝堂设位排照牌。客集报住持。出接各入座依照牌。立定烧香。侍者与请客侍者巡揖坐毕。烧香进卓。侍者一班列住持前问讯入位。行汤下食毕。至行饭时烧香。侍者离位烧香。下嚫饭毕退卓。鸣鼓讲茶礼(与特为汤礼同)鸣鼓三下退座。新旧人两展三礼拜谢。
