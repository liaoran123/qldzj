
至日首座知事勤旧诣方丈。插香拜请住持。次请侍者小师。铺设住持寝堂中位。两序勤旧位如常坐。侍者带行小师问讯住持毕。两序勤旧末坐。至时首座请住持出。揖坐行礼若免。只烧香进前问讯下嚫。首座知事勤旧为首。三人问讯归位坐。食毕首座起身烧香。如免礼则就坐吃茶。诸山道旧及办事法眷小师等。请寝堂煎点礼同。但煎点人设位高下。临时斟酌。
