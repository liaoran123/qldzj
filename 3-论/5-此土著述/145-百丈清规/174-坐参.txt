
斋罢。堂司行者覆首座。僧堂众寮前各挂坐参牌。将晡时僧堂内装香点灯。鸣众寮前板。先一声大众入堂。二声以次头首入。三声首座入(不鸣首座寮前板。若大坐参时却鸣三下)却覆住持鸣方丈板。与坐禅同。有处不披袈裟非法也。堂司行者候晚粥熟。覆首座云(放参)转圣僧后右出下牌。鸣堂前钟三下。众就位普同和南。住持头首次第出堂。众下床各出半单前辈住持头首亦同归众寮药石。盖古者每晚必参住持。以求开示。故率众齐集坐。待鼓鸣而往参之。名曰坐参。因汾州地寒昭公罢之。遂有放参之说。
