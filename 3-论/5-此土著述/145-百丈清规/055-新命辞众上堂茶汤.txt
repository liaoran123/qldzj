
至起离日。专使诣诸寮别。新命上堂。致谢两序勤旧大众。下座鸣鼓三下。向法座立。普与大众触礼三拜。从西廊出。鸣大钟诸法器。大众门送。行仆门外排立。山门首预钉挂帐设。中敷高座向内。首座向外摄居主位。西堂勤旧分手光伴。东西序两边朝坐。上首知事行礼揖坐。揖香归位点茶收盏。再起烧香揖香归位点汤。汤罢起谢上轿。两序勤旧备轿远送。住持当力免之。鸣大钟住持轿远方止。
