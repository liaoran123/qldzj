
大方多众。又尊宿严重。无泛常数见之礼。新到须候人多。各预诣侍司。附名作一起相看。侍者禀定。或九月初或冬前年节。众推办事名胜。或熟于丛林者为参头。至日领众至寝堂排立。侍者请住持出。参头进云(请和尚趺坐)住持垂语参头下语已。退步同众问讯。插香展礼。次谢侍者。次早赴方丈茶求挂搭。候发榜(式见后)下堂司。送归堂并与前同。住持并在谢挂搭时回礼。

榜式　奉方丈慈旨挂搭一僧某甲上座某甲上座。

今月　日侍司　某报。
