
两序之设为众办事。而因以提纲唱道。黼黻宗猷。至若司帑庾历庶务。世出世法无不闲习。然后据位称师临众驭物。则全体备用所谓成己而成人者也。古犹东西易位而交职之。不以班资崇卑为谦。今岐而二之非也。甚而党斗。强弱异势至不相容者有矣。惟主者申祖训以戒之。欲其无争。必慎择所任。使各当其职人无间言可也。
