
谓金无自性随工巧匠缘　金喻真如不守自性。匠况生灭随顺妄缘

遂有师子相起　喻真妄和合。成阿赖耶识。此识有二义。一者觉义。为净缘起。二者不觉义。作染缘起

起但是缘故名缘起　经云。诸法从缘起。无缘即不起。即理事无碍门。同一缘起也。上句示缘。中句辨起。下句总结。然释此初章。非独摭起信申义。亦乃采下文为准
