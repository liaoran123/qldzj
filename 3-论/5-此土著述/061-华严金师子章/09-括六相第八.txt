
师子是总相　一即具多。为总相

五根差别是别相　多即非一。名别相

共从一缘起是同相　多类自同。成于总

眼耳等不相滥。是异相　名体别异现于同

诸根合会。有师子是成相　一多缘起理妙成

诸根各住自位。是坏相　坏住自法常不作。教义章中。有入句偈文。上引六句。随文注之。末后二句结叹。劝修云。唯智境界非事识。以此方便会一乘。彼章广寄一舍。以喻六相。后学如仰祖训。宜悉讨论耳
