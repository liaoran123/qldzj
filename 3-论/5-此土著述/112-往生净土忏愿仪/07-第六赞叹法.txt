
(当起立恭敬合掌。想此身正对弥陀及一一佛前说偈赞愿云)

色如阎浮金　　面逾净满月
身光智慧明　　所照无边际
降伏魔冤众　　善化诸人天
乘彼八正船　　能度难度者
闻名得不退　　是故归命礼

以此叹佛功德。修行大乘无上善根。奉福上界天龙八部大梵天王三十三天。阎罗五道六斋八王。行病鬼王各及眷属。此土神祇僧伽蓝内护正法者。又为国王帝主土境万民。师僧父母善恶知识。造寺檀越十方信施。广及法界众生。愿藉此善根平等熏修。功德智慧二种庄严。临命终时俱生乐国。
