
又大象元年二月内邺城故。赵武帝白马寺佛图澄孙弟子王明广。上卫元嵩破佛法事。表达天元皇帝至四月八日。内史上大夫宇文译宣嵩敕旨。佛教兴来多历年代。论其至理实自难明。但以世代浇浮不依佛教。致使清净之法变成浊秽。太祖武皇帝所以废。而不存正为如此。朕今情存至道思弘善法方欲简择练行恭修此理令形服不改德行仍存。敬设道场欲行善法。王公已下并宜知委。余如前说。
