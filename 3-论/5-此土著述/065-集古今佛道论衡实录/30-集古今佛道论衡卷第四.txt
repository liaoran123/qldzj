
帝召佛道二宗入内详述名理事二十七 帝以西明寺成召僧道士入内论义事二十八 帝以冬旱内立斋祀召佛道二宗论义事二十九 帝幸东都召西京僧道士等于彼论义三十 帝在东都令洛邑僧静泰与道士李荣对论三十一 帝在西京蓬莱宫令僧灵辩与道士对论三十二 茅斋中与国学博士范赟谈论三十三

永徽嗣历屡发深衷。降意佛宗征延论道。览前王之逸典。追贤达之行事。宋魏两朝咸兴谈述。周隋接运俱畅论衡。然则晋氏南迁以释宗为令族。魏朝北有齐缁黄而等驾。由是江表谈玄规猷。自隔关河语极淄渑一乱。所以屡有扬激教义殊途。虽事拒轮终归陷网。云泥路绝声采罕追。人代致混论辩韬陷。顾斯陈迹不无怀悼。致有黄巾被责缄默。当时后出论场昌言我胜。未登席者随言信之。辄以所闻叙斯实录。事连宸极。故绝浮词。
