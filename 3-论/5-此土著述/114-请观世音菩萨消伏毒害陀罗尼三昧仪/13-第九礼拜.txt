
百录云。一心礼上所请三宝(礼拜事仪理观。并运念偈等并如前)礼竟如法行道。或三或七旋绕时口称。

南无佛　南无法　南无僧　南无本师释迦牟尼佛　南无无量寿佛　南无过去七佛　南无十方诸佛　南无观世音菩萨　南无大势至菩萨　南无十方一切菩萨摩诃萨。

(或七称或三称当随意。补助仪云。欲行道时更须正立。想此道场犹如法界。十方三宝畟塞虚空。以次回身旋绕法座。十方三宝心性寂灭。影现十方心想如梦。梵声如响勿令心散。旋竟三自归依)

自归于佛当愿众生。体解大道发无上心(说竟作礼复言)

自归于法当愿众生。深入经藏智慧如海(说竟作礼复言)

自归于僧当愿众生。统理大众一切无碍和南圣众(作礼)
