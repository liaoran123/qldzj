
昔有一人。唯有一儿。名薄拘罗。年始七岁。其妇命终更取后室。憎前妇子甑中蒸[麩-夫+并]。儿问母索。母抱放甑中。以盆合头欲令儿死。儿于甑中食[麩-夫+并]不死。后复抱置热铁[金*敖]上。于[金*敖]食[麩-夫+并]不以为灾。后诣河边浣衣。掷深水中为鱼所吞。经于七日。父请众僧为设大会。买得一鱼车载归家。欲破鱼腹。儿言。徐徐莫伤儿头。此儿先受不杀一戒。今得五种不死(出譬喻经)
