
昔人大富而悭。其妇好法欲施不敢。婿临入海。先以铁蒺[卄/梨]三重绕舍。妇碍之不能得出。一心念佛。诸铁关阂变成鹄毛。取绢一匹寄人施佛。佛受咒愿。夫与五百伴共在海中。为鬼所啖。唯留其夫。诸鬼相语。是人妇事佛。不可近也。伴侣死尽独得宝还。问妇何事。妇具告之。二人欢喜。即请佛僧设会得道(出杂譬喻经第一卷)
