
稽首千百亿化身释迦牟尼佛。三祇修炼万行功圆。纤瑕去而法性凝清。片善具而报化微妙。尔后上生兜率下降王宫。三十岁居道树成佛。四十九年住世教化。说法三百五十度。宣演八万四千门。

王臣外护于四海九州。师僧内传于人间天上。利益广大传法难思。故有偈云。

假使顶戴经尘劫　　身为床坐遍三千
若不传法度众生　　毕竟无能报恩者

传法有五　一受持　二看读　三讽诵　四解说　五书写　外护内护流传即　佛法僧宝不断也。
