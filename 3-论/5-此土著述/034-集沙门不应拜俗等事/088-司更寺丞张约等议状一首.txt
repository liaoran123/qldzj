
释教开俗儒风范化。即途虽言异轸。证理诚则同归(事如右清道卫议中弹)莫不粉泽仁义舟舆恭俭。然后克阐徽猷以隆远大。何则忠为令德孝实天经。惟君惟父同取其敬。借使行超物表道备人师。岂可长抬于顾复之亲。抗手于宸扆之贵。事须适变。未可胶弦(弹曰。正以君亲容养。开以方外。抗手长撎。岂自为乎)君父尊严。申拜为允。谨议。
