
窃以。释老两教语迹虽殊。恭顺之理。雅同儒辙(事如右司御议中弹)岂有尊极之处。抗揖等于平交。师僧之前。拜伏过于舆皂(事如左威卫议中弹)既惊物议且斁彝章。革此旧风咸谓为允(事如右司御卫议中弹)况黄冠荷天基之庆。缁衣承付托之重(事如左司御卫议中弹)劬劳尽生育之恩。欲报申昊天之义。二门之法[仁-二+蹇]倨乖于恒典。五敬之所投拜允合常仪。谨议。
