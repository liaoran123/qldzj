
窃以。三教爰兴俱敦劝奖。派流虽别趣善同归。缁黄之躅稍殊。君亲之仪讵隔。岂有才捐俗服遂傲礼容。高揖乘舆不拜严父。资敬之道不足。忠孝之迹顿亏。李释斯风。未为尽善(弹曰。内将外反真与俗乖何得轻弄笔端高略玄极孔子曰。非圣人者无法诚哉)方今垂范立制道德齐礼。经典乖失详议改张。据理论情。拜实为允。谨议。
