
窃以。礼无不敬名教是先。君父同资彝伦所尚。且佛灭度后法付国王。舒卷之规理钟明圣(弹曰。右春坊议云夫付嘱者。佛以像法末年。淳心渐薄邪见增长正法衰替。四部之众无力弘宣。是以付嘱国王令王拥护。如其不护法当自坏。岂劳付嘱令王毁坏。诚哉得付嘱之旨也)但非常之制黔首恒。惊雷同之心君子为耻。自我作故。方悬日月之典。可使由之。宁拘风雨之好。如愚管窥。致拜为允。谨议。
