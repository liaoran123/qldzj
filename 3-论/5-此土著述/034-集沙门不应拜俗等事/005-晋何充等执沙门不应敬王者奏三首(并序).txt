
东晋咸康六年。成帝幼冲。时太后临朝制。司徒王导录尚书事与上舅中书令庾亮参辅朝政。后导等薨。庾冰辅政。谓诸沙门应尽敬王者。充等议不应敬。下礼官详议博士等议与充同。门下承冰旨为驳。充等因为此奏焉。初奏。

尚书令冠军抚军都乡侯。臣充散骑常侍左仆射长平伯臣翜。散骑常侍右仆射建安伯臣恢。尚书关中侯臣怀守。尚书昌安子臣广等言。世祖武皇帝以盛明革命。肃祖明皇帝聪圣玄览。岂干时沙门不易屈膝顾以不变。其修善之法。所以通天下之志也。愚谓宜遵承先帝故事。于义为长。
