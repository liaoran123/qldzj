
序曰。权文学声冠应徐地参园绮。搢绅嘉其令望。缁素挹其芳猷。而顷着十疑干我二谛。公孙生之骏辩。自昔难酬。舍利子之雄才。嗟今莫拟。岂当仁而抗议。试言志以成文。必也[缶-午+千]名乎。称之曰十门辩惑。虽诗云劝诫蔽之。可几乎一言。而法惟秘密。述之敢忘乎三转。遂取类观象再盈卷轴。烦而无当。有愧知音者焉 通力上感门一 应形俯化门二 净秽土别门三 迷悟见殊门四 显实得记门五 反经赞道门六 观业救舍门七 随教抑杨门八 化佛隐显门九 圣王兴替门十。
