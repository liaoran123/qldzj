
经云。观自在菩萨白佛言。世尊我今有大陀罗尼明咒。所谓无障碍观自在。莲华如意宝轮王。第一希有能于一切所求之事。随心饶益皆得成就。世尊大慈听我说者。我当承佛威力施与众生。乃至世尊赞菩萨言。如是如是汝能悲愍诸有情类。我加护汝。菩萨既蒙佛许悲愿盈怀。即于佛前而说咒曰。

南无佛驮耶　南无达摩耶　南无僧伽耶　南无观自在菩萨摩诃萨具大悲心者　怛侄他　唵　斫羯罗伐底　震多末尼　莫诃钵蹬谜　噜噜噜噜　底瑟侘(丑家切)篅(市悦切)攞阿羯利沙也　吽　发沙诃(此名根本咒)　唵　钵蹋摩　震多末尼　篅攞吽(此名大心咒)　唵　跋喇陀　钵亶(多旱切)谜吽(此名随心咒)

尔时观自在菩萨。说是陀罗尼已。大地六种震动。天龙药叉犍闼婆等。诸有宫殿亦皆旋转迷惑。所依一切恶魔为障碍者。见自宫殿皆悉焰起无不惊怖。乃至于地狱中受苦众生。皆悉离苦得生天上。
