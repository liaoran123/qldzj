
唵　么遏　昧[口*浪]拶捺　麻诃(引)母[口*能]啰(二合)麻祢钵[口*能]麻(二合)[口*撮]辣　不啰(二合)斡唥怛(二合)也　吽。

不空罥索经云。若有如法受持读诵满千万遍。则获七大善梦。入大曼拏罗会。若有过去一切十恶五逆。四重诸罪烬然除灭。若闻此咒。二三七遍经耳根者。即得除灭一切罪障。若诸众生。具造十恶五逆四重诸罪。数如微尘满斯世界。身坏命终堕诸恶道。以此真言加持土沙一百八遍。散亡者尸骇上。或散墓上塔上。彼所亡者。若在地狱饿鬼修罗傍生等中。以此真言加持力故。应时即得光明及身。除诸罪报舍所苦身往于西方极乐国土。莲华化生直至成佛。更不堕落。复有众生连年累月。痿黄疾恼苦楚万端。是病人者先世业报。以是真言于病者前。一二三日每日高声。诵此真言一千八千遍。则得除灭宿业病障。若为鬼娆魂识闷乱失音不语。持真言者加持手一百八遍。摩扪头面以手按于心上頞上。加持一千八十遍。则得除差。若诸鬼神魍魉之病。加持五色线索一百八结。系其病者腰臂项上。及加持衣则便除差。
