
唵没隆(二合)莎(引)诃(引)

佛顶尊胜陀罗尼经云。此咒能破一切地狱。琰魔王界傍生之苦。回趣善道。此咒不可思议有大神力。若复有人一经于耳。先世所造一切恶业悉皆消灭。当得清净胜妙之身。随所生佛土诸天所生之处。忆持不忘。若人欲总须臾忆念此咒还得增寿。身口意净亦无苦痛。随其福利悉蒙安隐。亦令一切如来之所瞻视。一切天神常为侍卫。人所敬重恶障消除。一切菩萨同为覆护。诸佛净土及诸天宫。一切菩萨甚深行愿。随意游入悉无障碍。舍此身已。即得往生种种微妙诸佛刹土。
