
唵齿[口*臨](直音疾陵)

文殊根本一字陀罗尼经云。若诵此咒能消一切灾障。一切恶梦一切怨敌。能灭五逆十恶一切罪业。能除一切恶邪咒法。亦能成办一切善事。种种咒中是诸佛心。能令一切所愿皆得满足。若发大心诵之一遍。即能守护自身。若诵两遍。力能守护同伴。若诵三遍。力能守护一宅中人。若诵四遍。力能守护一城中人。若诵五遍。力能守护一国中人。若诵六遍。力能守护一天下人。若诵七遍。力能守护四天下人。
