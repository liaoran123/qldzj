
因缘初文应具四悉。学无学别即世界。见道位即为人。修道位即对治。无学位即第一义。又得记即第一义。约教者。三教如文。研如来藏去圆教。又如通序中释若约观心者。六即之中究竟即为无学位。余四名为学。理即非学非无学。又六即者。通皆非学非无学。分真已去而学而无学。云云者。如向略举。二人在上数中者。在多知识中列。今之得记何为在此。答中总论得记。在千二百中。仍是下根中之上流耳。虽有多人所识意为引下根故也。若尔不答上问。问意何不同上周。今答中但云下中之上。如何称问。然非上者为引实故。四悉檀故。
