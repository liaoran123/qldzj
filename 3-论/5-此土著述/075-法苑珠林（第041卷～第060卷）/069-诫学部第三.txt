
如增一阿含经云。一偈之中便出生三十七品及诸法义。迦葉问言。何等是。时尊者阿难便说此偈。

诸恶莫作　　诸善奉行　　自净其意
是诸佛教

所以然者。诸恶莫作。戒具之禁清白之行。诸善奉行。心意清净。自净其意。除邪颠倒。是诸佛教。去愚惑想。云何迦葉。戒清净者。意岂不净乎。清净者。则不颠倒。以无颠倒愚惑想灭。诸三十七道品果便得成就。以成道果。岂非诸法乎。
