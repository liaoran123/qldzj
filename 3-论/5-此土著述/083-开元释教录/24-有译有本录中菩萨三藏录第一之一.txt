
菩萨藏者。大乘所诠之教也。能说教主则法身常在无灭无生。所诠之理则方广真如忘名离相。总乃三藏差异。别则一十二科。始乎发心终于十地。三明八解之说。六度四摄之文。若是科条名为此藏。始自汉明丁卯之岁。至我开元庚午之载。见流行者总六百八十六部。合二千七百四十五卷。二百五十八帙。结为大乘法藏。总别条例具如后列 菩萨契经藏(五百六十三部二千一百七十二卷二百三帙) 菩萨调伏藏(二十六部五十四卷五帙) 菩萨对法藏(九十七部五百一十八卷五十帙)
