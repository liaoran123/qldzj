
总六部五十八卷六帙 大般涅槃经四十卷(或三十六卷四帙)

北凉天竺三藏昙无谶于姑臧译(第五单重合译)

(其涅槃经宋文帝代元嘉年中达于建业时有豫州沙门范慧严清河沙门崔慧观陈郡处士谢灵运等以谶前经品数疏简乃依旧泥洹经加之品目文有过质颇亦改治结为三十六卷行于江左比于前经时有小异有论一卷略释大经又论一卷释本有今无一偈) 大般涅槃经后译茶毗分二卷(亦云阇维分亦云后分)

大唐南海波凌国沙门若那跋陀罗共唐国沙门会宁于彼国共译(出大周录单本)

右一经。是前大般涅槃经之余。憍陈如品之末。兼说灭度已后焚烧等事(义净三藏求法传云益府成都沙门会宁麟德年中往游天竺到南海诃凌国遂与彼国三藏沙门若那跋陀罗唐云智贤于阿笈摩经抄出如来涅槃焚烧之事非大乘涅槃经也遗使寄来方之天竺今寻此经与长阿含初分游行经少分相似而不全同经中复言法身常存常乐我净佛菩萨境界非二乘所知与大涅槃义理相涉经初复题陈如品末文势相接且编于此后诸博识详而定之) 大般泥洹经六卷(或十卷)

东晋平阳沙门释法显共觉贤译(第四译)

右一经是大般涅槃经之前分尽大众问品同本异译(兼茶毗分前后七译四译阙本)

上二经八卷同帙 方等般泥洹经二卷(亦名大般泥洹经或三卷)

西晋三藏竺法护译(第一译) 四童子三昧经三卷(或直名四童子经)

隋天竺三藏阇那崛多等译(第二译)

右二经同本异译(按群录中又有哀泣经二卷或三卷云与方等泥洹同本异译亦不述其翻译所由寻其文句即是方等泥洹更无有异其方等泥洹初品名为哀泣但取此品题目以作经名比于方等泥洹仍阙三品余并无别既是繁重删之不录也) 大悲经五卷。

高齐天竺三藏那连提耶舍共法智译(单本)

上三经十卷同帙(方等泥洹等三经涅槃支派)
