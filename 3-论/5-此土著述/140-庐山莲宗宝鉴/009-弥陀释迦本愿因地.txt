
悲华经云。往昔劫中有转轮王。名无诤念。大臣宝海为善知识。同于宝藏佛所发菩提心。无诤念发愿云。我修大乘取于净土。终不愿于秽土成阿耨多罗三藐三菩提。世界众生无诸苦恼。我不得如是佛刹。尔乃不成正觉。今既果满号阿弥陀故现净土。宝海大臣愿于秽土成熟有情。今已果满号释迦牟尼。于此浊恶世中成佛菩提。
