
在家菩萨。念佛高流日赴檀信之斋。坐享人天之供皆非常道。不若治生有意修行岂妨作务。或田畴播种。或市井经营。或富有家资。或日求升合应思勤则不惰俭。则有余以此修身方为佛子。若也奢华懒隋生事。萧条虽欲修行不可得也。信知治世资生皆顺正法工巧伎艺饶益群生。欲修净业正因。当以资生助道。所以潭州黄老常打铁以修行。居土庞公卖箍篱而养道。喻弥陀画像为业。戴佛庵发烛资身。可谓一日不作一日不食矣。
