
甘露疏云。一词少易行胜。唯称一句南无阿弥陀佛一切人可念故。二念缘佛境胜。一心缘念佛身相好。净国为境故。三离难获安胜。诸佛菩萨加护念佛者。无诸患难安庆吉祥。四称名灭罪胜。念佛一声灭八十亿劫生死重罪。五持念获福胜。称佛一声胜四天下七宝供佛及阿罗汉。六果感见佛胜。众生念佛必定见佛。七亲迎往生胜。化佛菩萨放光迎接行者。往生佛土。
