
宝积经云。世尊父王。顶礼佛足一心合掌而白佛言。云何修行当得诸佛之道。佛言。一切众生皆即是佛。汝今当念西方世界阿弥陀佛。常勤精进当得佛道。王言。一切众生云何是佛。佛言。一切法无生无动摇。无取舍无相貌无自性。可于此佛法中。安住其心勿信于他。尔时父王。与七万释种闻说是法。信解欢喜悟无生忍。佛现微笑。而说偈曰。释种决定智。是故于佛法决信心安住人中命终已。得生安乐国。面奉阿弥陀无畏成菩提。
