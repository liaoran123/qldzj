
过去世时。拘萨罗国有人弹琴。名曰鹿牛。行息中野有六广大天宫。天女来语鹿牛言。阿舅阿舅为我弹琴。我当歌舞。鹿牛鼓琴六天歌舞。第一歌辞曰。

若男子女人　　胜妙衣惠施
施衣因缘故　　所生得殊胜
施所尽妙物　　生天随所欲
见我居宫殿　　乘虚而游行
天身如金聚　　天女百中胜
观察斯福德　　回向中中最

余天辞粗相类(文多不载)鹿牛亦礼。礼竟天忽然不现(出过去弹琴人经)
