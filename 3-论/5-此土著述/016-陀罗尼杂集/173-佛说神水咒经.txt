
南无佛　南无法　南无比丘僧　南无过去七佛　南无诸佛　南无诸佛弟子　南无诸师　南无诸师弟子。

便举七佛名字。

第一维卫佛　第二式佛　第三随叶佛　第四拘留秦佛　第五拘那含牟尼佛　第六迦葉佛　第七释迦文佛。

今是咒经皆从诸佛口出。

佛告诸弟子。十方天下神王山林鬼神阿须轮龙王各各明听。

佛言。今为某甲神水咒。疗治百病断绝众邪。佛言水在河中为河水。水在井中为井水。水出河井入佛钵为佛水。入腹中为真水。自知非真。莫当此水。以清治浊以正治邪。众邪断绝知水为真。今我治般若波罗蜜威神。及首楞严威神。敕某甲咽喉胸堂心腹胁胃。膀光五官六府三焦五藏寒僻宿食下痢众痛祸殃非尸鬼注妖魅蛊[歹*羊]悭结痈肿疥癞恶疮随水消除。不得留住某甲身中佛行无为摄录神光。人行无为道气自然。贯骨彻髓沐浴众病。邪不忓正虚不错真。疹消病愈知水为真。天者影地地者影向。向影相应道法当行。道盖天地光盖十方。众邪万物精气妖祥。各还所属佛道叵当。言绝痛愈千百得当。神通助祐愿礼十方。
