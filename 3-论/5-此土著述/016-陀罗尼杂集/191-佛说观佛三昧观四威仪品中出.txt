
复有化佛教诸声闻。数息安般流光。白骨白骨流光。心净想心不净想。起结使想灭结使想。断结使支想杀使根想。如是诸想九百亿尘数。如数息安般说是名声闻法。菩萨法者唯有四法。一者昼夜六时说罪忏悔。二者常修念佛不诳众生。三者修六和敬心不恚慢。四者修行六念如救头然。佛告父王。如是等名未来世观佛三昧。亦名分别佛身。亦名知佛色相。亦名念佛三昧。亦名诸佛光明。覆护众生。
