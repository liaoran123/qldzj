
如是我闻。一时佛在舍卫国祇树给孤独园。时佛告阿难。吾今说大普贤咒汝当受持。

多掷哆　阿吒　那吒　茶弥茶　遮居梨　居梨　茶也　居梨　茶也拔坻思提　思陀　婆梦坻(音止)

阿难此大普贤咒。遮灭一切兵刃除一切怨仇诸怨除。一切夜叉罗刹。复多等畏除一切热病鬼神病方道虫毒咒术毗多茶富多那等。悉不能违犯此普贤咒。能为一切吉善若善男子善女人所至之处。若行道中若水道中。若急难处。应念此咒无有夜叉。复多毗舍遮拘槃茶迦吒富多那。罗刹毗多茶等畏又无水火刀杖兵凶毒药衰害咒术方道一切诸恶人非人等。如是诸畏阿难若有恐怖急难应诵念此咒。无能作衰恼者。复次阿难若有受持读诵此咒。如上天龙鬼神二十八部人非人等。不能越犯此咒。铁轮金刚轮当为作苦患。令头破作七分。四方四维上下。若有于此人起恶心者悉皆系其毒心令不发起。是善男子善女人应善读诵执持奉行。
