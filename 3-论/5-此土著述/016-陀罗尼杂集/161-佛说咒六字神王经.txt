
如是我闻。一时佛在舍卫国祇树给孤独园。阿难出行。道逢旃陀罗女旃陀梨之所迷惑。牵将诣舍。尔时阿难不自觉知。忽然到旃陀梨舍。一心念婆伽婆云何不见哀愍我。尔时婆伽婆即到旃陀梨女舍。告阿难言。汝当受此六字神咒王经。过去诸佛之所宣说。今我为汝说之。一切诸邪皆当消灭。即说咒曰。

安(安音)茶梨(一)那茶梨(二)罗知(三)翅油(由咒反)梨(四)知闇跋帝(典支反五)[跳-兆+賓]头跋帝(六)檀头梨(七)陀(但赖反)知梨(八)陀鸠沫帝(九)修沫帝(十)安茶罗(十一)那茶罗(十二)檀茶罗(十三)提兜罗(十四)阿难延(羊见反十五)茶慢陀罗畔提(十六)阿那阿那耶(十七)摩头摩跋帝(十八)迦罗赊翅油罗(十九)浮邓伽弥(二十)知阇跋帝(二十一)膑头摩帝(二十二)罗沙伽罗跋帝尼(二十三)毗吒跋帝尼(二十四)迦吒跋帝尼(二十五)脂吒跋帝尼(二十六)悉波呵(二十七)

若有人为某甲造作啁诅方道厌蛊。伺候短者悉令消灭。若天若龙若夜叉罗刹。若饿鬼若鸠槃茶。若富多那若毗舍阇若阿跋罗摩若温摩陀。若吉遮若佉他。若毗陀罗若贸陀羯磨。若沙门婆罗门。若刹利若居士。若毗舍若首陀若摩登伽女若旃陀罗旃陀女。若男若女若奴若婢。若阿耆婆若婆伽母。若尼乾陀若尼乾陀女。若遮罗伽女之所为者。今我以此六字神咒王经。若在上向作者上向消灭之。下向作者下向消灭之。若在地中地中消灭之。若在屋上屋上消灭之。若在城门城门中消灭之。若在城中城中消灭之。若在道中道中消灭之。若在山中山中消灭之。若在河边河边消灭之。若在冢间冢间消灭之。若在树林中树林中消灭之。若在碓硙中碓硙中消灭之。若在床敷衣服饮食中所在之处悉当消灭。若成就若未成就。悉当消灭还着本主。此鬼能断梵释咒道。能断一切天下放戾。日月迷惑人者咒道。能断瞿梨乾陀梨摩登伽旃陀罗咒道。若为某甲造作啁咀厌蛊方道。悉当消灭。若佉驱陀毗陀罗富多那皆当消灭从此咒断。如垢离衣鲜白净洁故。能洗除一切垢秽。今我以此成实章句。使某甲昼夜安隐众神卫护。天地至尊莫过婆伽婆至尊最圣。天龙人鬼所不能越。故能消灭一切诸邪。即说咒曰。

迦致(弥之反)迦诛迦毗知剑寿剑寿吒知跋帝。

若为某甲造作众恶啁咀。厌蛊方道悉当消灭。

天龙夜叉一切诸鬼所不娆近。所以然者婆伽婆。离欲无垢至尊最正故。能消灭一切邪道又说咒曰。

迦致迦诛　迦毗知　剑寿剑寿吒　知跋知。

婆伽婆众第一福田。九十五道所不能及。一切众生正法之王。故能消灭一切邪道。又说咒曰。

迦知迦诛　迦毗知　剑寿剑寿吒知跋知兜提　阿尼帝　阿周帝。

若为某甲造作啁呾。方道厌蛊悉当消灭。即说咒曰。

摩休附(一)温摩帝(二)温摩陀婆罗提洒陀祢(三)佉驱提(四)佉驱陀(五)婆罗提洒陀祢(六)膑头(七)膑头摩提(八)质帝质多(九)婆罗提洒陀祢(十)阿啤(破栖反十一)旃陀啤(十二)阿阿质梨(十三)呵呵那弥(十四)呵呵浮丘陀摩帝(十五)呵呵浮丘陀祢灈沙(十六)呵呵祢呵陀(十七)因泥泯泥(十八)蹋蜱(破栖反十九)蹋罗蜱(二十)

此六字神咒王经诸佛所说。若有人持此章句。假使枯树咒令还。生枝叶可得生茂。况于生人有神识者乎。
