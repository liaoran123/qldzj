
佛言若有疾病土气安宅立舍先。三遍读咒烧香供养便。当掘土无有忌讳佛。言十方天地诸神鬼王。日月五星二十八宿。皆各明听。佛言今日为某甲。监吟安宅立室及治门户井窖碓硙磨仓库。东厢西厢南雅北堂。六畜作兰圈。今为某甲敕曰。游月杀五土神府将军。四季诸神青龙白虎朱雀玄武岁杀月杀六甲禁忌。十二诸神土府伏龙。各安所在莫忘东西。若有动静烧香稽白。佛有要言不得妄相干。头破作七分身不完全。不得水浆去离本官。急咒如律令。

起功之后。令人堂舍永安宅舍以成。富贵吉迁行来从军。士官宜官治生得利。人无疾病门户富炽。日饶百子千孙。二十五神营卫家门。县官盗贼非祸不前。灾怪消灭怨憎不生。父慈子孝祖贤孙顺。男忠女贞兄良弟崇。义让卑谦夫和妻柔。恩义笃亲得心所愿所向辄成。当使鉴身百病消灭。行如菩萨得道如佛。
