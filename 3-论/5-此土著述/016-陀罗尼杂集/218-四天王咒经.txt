
四天王常观察四天下。一者名毗沙门天王。二者提头赖吒天王。三者毗楼勒叉天王。四者毗楼博叉天王　优遮摩倚尼　波卢摩尼　波头多醯　沙倪阇尼沙。

皆能成诸事。说是咒有山名卑饥罗。修道人及诸天处中。诸道人在彼行道。得五通能变化。道人名阿呵得五通能变化。善见阿多喻多抵和牟伽毗皆念是。自说此咒言。我见诸佛所生处。及诸佛弟子处人民死不。时诸天种从是灭。从其中致处哀念。欲令疾解脱归命于道人。大天王王四天下者。听我言我说咒经。用救人民故。为鬼神作麨浆。然乃说咒。梵天护汝头放发时。舍舍弥护之监当护汝身。月当护汝额。日当护汝眼。星当护汝肾。揵陀罗当护汝脐。阿比尼当护汝尻。其梨阇拘梨当护汝小腹。星宿当护汝命。其有在四天下者。若善若恶苏摸当护汝脾。天当和恩吒当护之。那行者和修提。是四大天王主四天下者。当护汝家。舍伽头当护汝膝。食一切味者当护汝足。摩诃伽罗当护汝手。莫恐怖于是无惧。使吉善。

彼毗沙门大天王于一切鬼神罗刹中最尊。敕令一切鬼神罗刹。便说是咒得咒大咒所行即疾。耗乱睡眠。得无一切皆不成。如是。

呵尼呵尼佉尼佉尼头佉尼佉知佉知佉知饥饥。

提头赖吒大天王。于一切揵陀罗中最尊。皆敕令诸揵陀罗。便说是咒。得咒大咒所行即疾。耗乱睡眠得无一切皆不成如是。

呵安呵安呵安　波知波知波知　知夷犁　和夷和抵　文多尼　波知多尼。

毗楼勒叉大天王。于一切鸠槃茶中最尊。敕令一切鸠槃茶。便说是咒。得咒大咒所行即疾。耗乱睡眠得无事不成如是。

阿那尼　阿闬陀罗　闬摩抵摩抵　摩诃摩抵摩帝摩帝　摩多摩谛　九知九知毗九知。

毗楼博叉大天王。于一切龙中最尊。敕令诸龙便说是咒。大咒所行即疾。耗乱睡眠得无事不成如是。

摩倚　摩倚　摩倚　摩帝　拘知毗拘知。

天王说是咒经时。地皆为动。娆人民者悉恐怖衣毛为竖。其有知是咒王经者。无复畏恐。不苦头痛目不眩耳不痛。鼻唇口齿舌颊颐脐心亦不痛。若腹肿胁肿手痛脐痛脾痛膝痛足痛。一切诸所苦痛悉除去。若人若非人无能得妄娆。浮陀亦不得娆。天亦不得娆。若龙若揵陀罗。若金翅乌若仇桓。若鬼神若罗刹。若鸠槃茶若溷边鬼神。若饿鬼若舍舍。若鸟罗若阿陀摩罗。若揵陀楼陀皆不得妄娆。及日月星宿风寒气。皆使除愈拥护其身。令其诸邪恶消灭百病除愈。南无一切吉善吉祥诸义善精进。

南无诸如来无所著等正觉。礼足已便说是咒。令我所咒即从如愿。
