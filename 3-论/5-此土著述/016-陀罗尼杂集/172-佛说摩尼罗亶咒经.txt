
闻如是。一时佛在舍卫国祇树给孤独园。与摩诃比丘僧俱。佛说摩尼罗亶经。佛问阿难言。天下人民得不安隐用何等故。用天下万民多有病故。病痛用何等故用生母腹痛。用死痛用伤心痛。用头痛。目眩。不能饮食皆魔所为。今诸比丘。大怖惧如是。便前白佛言。痛从何所来。去至何所。人民大忧愁。佛会诸比丘摩诃迦葉阿那律离越摩诃大目揵连舍利弗阿难因提罗。佛说摩尼罗亶经便举七佛名字。

第一维卫佛　第二式佛　第三随叶佛　第四拘楼秦佛　第五拘那含牟尼佛　第六迦葉佛　第七释迦牟尼佛。

今说此经皆从诸佛口中出。

第一式叉罗　第二揵陀罗　第三律头罗　第四弥佉罗　第五健殊罗　第六麻油罗　第七阿须轮　第八随沙门　第九修孙　第十慢提竭。

都卢大小一切人民。有得疾病者苦厄者。今佛令诸比丘比丘尼优婆塞优婆夷。皆当讽诵之。有国鬼有山鬼。有林鬼有草木鬼。有墓鬼有冢间鬼。有地上鬼有天上鬼。有北斗鬼有虚空鬼。有市井鬼有死人鬼。有生人鬼有饥饿鬼。有道中鬼有道外鬼有堂中鬼有堂外鬼。有水中鬼有水边鬼有火中鬼有火边鬼。有身中鬼有身外鬼。有饮食鬼有卧时鬼。今佛言若有赤鬼有黑鬼。有长鬼有短鬼。有高大鬼有卑小鬼。有中适鬼有白色鬼。有黄色鬼有青色鬼。有黑色鬼有梦中鬼。有产乳鬼。佛言若有嗔恚刀杖起时。皆当念是摩尼罗亶经。诸鬼神则自破碎。

佛告诸比丘。若有受持是经者。若有病瘦者。常当说是经。若有头痛目眩寒热伤心。常当读是摩尼罗亶经。诸鬼神则自破碎。若有县官盗贼水火起时。即当读是摩尼罗亶经。诸鬼神不得复娆害人。今是经佛口中所生若有国中鬼。一名深沙二名浮丘。是二鬼健行求人长短。若有头痛目眩伤心寒热。则当举是二鬼神名字。便当说是摩尼罗亶经。是诸鬼神则自破碎。若青色鬼黄色鬼。白色鬼黑色鬼。高大鬼卑小鬼。广长鬼一切大小鬼神。喜娆天下人民者。其鬼名金镘鬼薜荔鬼。饥饿鬼悭贪鬼。勤苦鬼病瘦鬼。有痛痒鬼思想鬼。身中鬼身外鬼。隆残鬼跛蹇鬼。颠狂鬼痴聋鬼。喑哑鬼呻吟鬼涕哭鬼。痫病鬼虚耗鬼。嫉妒鬼魍魉鬼。荧惑鬼游光鬼。镇厌鬼咒咀鬼。伏尸注鬼非尸注鬼。癞死鬼注死鬼。宫舍鬼军营鬼。停尸鬼狱死鬼囚死鬼。水死鬼溺死鬼。火死鬼烧死鬼。客死鬼未葬鬼。役死鬼市死鬼。道路死鬼渴死鬼。盲死鬼冻死鬼。兵死鬼血死鬼。星死鬼[打-丁+亥]死鬼。斗死鬼棒死鬼。戮死鬼自连死鬼。自刺死鬼怨家鬼。强死鬼腐皮鬼。断头鬼短人毛发鬼。饮人血飞行鬼。骑乘鬼驾车鬼。步行鬼摓[打-丁+吳]鬼。山神鬼石神鬼。土神鬼海边鬼。海中鬼桥梁鬼。沟渠鬼道中鬼。道外鬼胡夷鬼。羌虏鬼树木精魅鬼。百虫精魅鬼鸟狩精魅鬼。畜生鬼溪谷鬼。门中鬼门外鬼。户中鬼户外鬼。井窖鬼污池神鬼。溷神鬼方道鬼。蛊道鬼不臣属鬼。诈称鬼一切大小诸鬼神。皆不得娆害某甲身。若有鬼神不随我语者。头破作七分。若人得病瘦。当举上诸名字。咒病瘦者即得除愈。

是经皆从释迦文尼佛口中出。闻是经从今以后病悉破愈。佛说已。比丘僧比丘尼优婆塞优婆夷。诸天龙人民诸鬼神。皆受恩教前为作礼而去。

阿却尼　尼佉尼　阿佉那　尼佉尼　阿皆罗　慢陀多罗　波陀梨　波提梨。

若人得热病。结缕七遍咒。书此上鬼神名字。若纸桦皮练绢上系。若缕头即愈。
