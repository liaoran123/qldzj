
正语梵天现女身。白佛言世尊。若四部弟子净自洗浴着新净衣。烧沉水香三日断食诵此咒者。我若不至其所满其所愿者。我为欺诳十方诸佛。亦莫令我得阿耨多罗三藐三菩提。若有人恶心向此人者。心即干燥。举眼视者眼开脱出。若口道说者身生艾白疮。若依水住者他方狂风。吹至他方世界。

那无佛陀夜　那无达摩夜　那无僧伽夜　多绖他　卢遮那　卢遮那　波吒致　波吒致　休留休留　屯豆屯豆　呿吒吒吒毗　莎呵。

若有善男子善女人。欲修行此持者一如前法。
