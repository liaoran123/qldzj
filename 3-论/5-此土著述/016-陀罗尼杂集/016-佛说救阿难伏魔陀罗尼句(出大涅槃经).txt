
尔时佛在娑罗林中。告文殊师利法王子。阿难比丘今去此会十二由旬。为六万四千亿魔之所恼乱。汝可往彼发大声言。一切诸魔谛听谛听。如来今说大陀罗尼句。天龙夜叉乾闼婆阿修罗迦楼罗紧那罗摩睺罗伽人与非人。山神树神河神海神舍宅等神一切善听。即说咒曰。

多绖他　何末呤　毗末呤　涅末呤瞢伽呤　奚兰若罗　多那伽俾　跋提呤　修跋啼呤　迦稗三曼那　跋啼呤　萨婆罗他　娑大尼　婆罗摩他　萨大尼　摩那斯摩诃摩那斯　阿哹汦　阿密汦　阿[泳-永+秀]汦　阿多罗　遮[泳-永+秀]汦　毗阇移　毗摩呤　婆岚咩　摩诃婆岚咩　波利不喽拏　摩奴罗梯　比目汦　修比目汦　莎呵。

尔时文殊师利法王子。从佛受此陀罗尼已。至阿难所在魔众中作如是言。诸魔眷属谛听我所说大陀罗尼句。魔王闻已悉发阿耨多罗三藐三菩提心。舍于魔业即放阿难。闻是持名无不恭敬受持之者。此持过去十恒河沙诸佛世尊所共宣说。能转女身自识宿命。当受持五事。一者梵行二者断肉。三者断酒四者断五辛五者乐在寂静。至心信受书写读诵此陀罗尼者。当知是人则得超越七十七亿弊恶之身。
