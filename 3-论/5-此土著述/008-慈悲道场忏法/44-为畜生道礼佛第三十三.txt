
今日道场同业大众。重复运心五体投地。普为东西南北四维上下。如是十方尽虚空界。一切畜生道四生众生。若大若小水陆空界一切众生各及眷属。(某甲)等今日以慈悲心力。普为归依世间大慈悲父。

南无弥勒佛　南无释迦牟尼佛　南无宝肩明佛　南无梨陀步佛　南无随日佛　南无清净佛　南无明力佛　南无功德聚佛　南无具足眼佛　南无师子行佛　南无高出佛　南无华施佛　南无珠明佛　南无莲华佛　南无爱智佛　南无槃陀严佛　南无不虚行佛　南无生法佛　南无相好佛　南无思惟乐佛　南无乐解脱佛　南无知道理佛。

南无常精进菩萨　南无不休息菩萨　南无无边身菩萨　南无观世音菩萨。

又复归依如是十方尽虚空界一切三宝。

愿以慈悲力覆护摄受。东西南北四维上下。尽空法界一切畜生道。一切四生各及眷属一切罪障皆得消灭。一切众苦皆得解脱。同舍恶趣俱得道器。身心安乐如第三禅。四无量心六波罗蜜常得现前。四无碍智六神通力如意自在。离畜生道入涅槃道。登金刚心成等正觉(一拜)
