
出善巧方便经(显说一条行)

为修行菩萨声闻行故犯重障因。

尔时佛告无上慧菩萨言。善男子。若有比丘修菩萨行。而犯众重。以善巧方便而能灭除。以是义故。我今为说不犯因缘。尔时无上慧菩萨白佛言。世尊。修行菩萨如何所犯。佛言。善男子。若修行菩萨。修习声闻法行。纵使百千劫中。服诸药草根茎花果。及能忍诸众生善恶言气。以于声闻缘觉行中修习定故。此是修行菩萨重大所犯。善男子。譬如声闻犯四重。已。是五阴现身无复堪任入得涅槃。善男子。亦复如是。若修行菩萨。不舍声闻不忏其罪。于时修行菩萨。无复堪任成等正觉。无能入于佛地无余涅槃。
