
出演法师品经(显说二条行)

修行菩萨挍量声闻法教　修行菩萨于诸刹土修学菩萨行门。

尔时佛告舍利弗言。舍利弗。譬如有人自言我能入大海至海底坐。是人既见海已则于牛迹涡中动摇手脚自云我学拍浮。他人告言。汝自昔云我入大海取海底坐。何故今日不入海中。其人答言。我先于此牛迹水中习学。然后方入大海。舍利弗于意云何。是人所修邪正。以不所拟作者。善巧方便以不所执。我入海底。先于牛迹涡中习学。舍利弗言。不也世尊。若人愿入大海。必须入海习浮。佛告舍利弗。亦复如是。佛入涅槃后。世有法主比丘比丘尼优婆塞优婆夷。于是大乘经典信心供养。显扬如来智慧圣德恭敬尊重。既缘大乘深义。智慧狭劣不达其底不解其义。后时依止声闻。修习杂学阿含经论。以名闻利养故。与诸檀越交通。若有比丘。不习大乘经者。随顺递相谄曲心故。构引伴侣乐学声闻。牛迹水涡习学拍浮。舍利弗。以是义故。若修行菩萨所将大乘经典而求佛智者。是修行菩萨应学如来威仪集行。若如来在于无智众中。不共交通亦不所受。除施法外默然不语。修行菩萨亦复如是。如闻诸佛刹土诸大菩萨摩诃萨见在。住持百千善巧方便。于诸百千刹土。习学教授亿百千众生。令得神通大力而得善行功德。舍利弗。修行菩萨应当于诸刹土随诸菩萨习学法行。复应学彼威仪行业禅定解脱三昧三摩钵帝善巧方便威神五通解脱故。随其修学。然于空闲静处。心念十方刹土诸大菩萨随机方便。不应乐入声闻智慧受持习学。
