
出宝积经(显说一条行)

修行菩萨校量声闻道行。

尔时佛告摩诃迦葉言。如月与星。不可弃月先念诸星。智者亦尔。修行菩萨亦复如是。以习学故不应弃舍先念声闻。复次譬如诸天世人。共力磨治琉璃珠拟令光洁。无由变为颇梨宝珠。纵数揩磨还复如故。迦葉当知。声闻亦复如是。纵使持戒清净十二头陀一切禅定相应。仍不堪任坐于菩提树下成等正觉。迦葉譬如磨治颇梨宝珠。价直无量百千利益无数。迦葉当知。亦复如是。若修行菩萨道行清净已。尔时令无量百千声闻缘觉而入解脱法门。
