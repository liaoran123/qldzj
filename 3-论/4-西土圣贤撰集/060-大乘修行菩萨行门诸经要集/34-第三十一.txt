
出集一切功德经(显说一条行)

菩萨为诸众生不离三界喻。

尔时复有菩萨白佛言。世尊。譬如多人各犯刑名。临刀欲杀。而有一人解散得脱。是人却来就执刀者。谓是执刀杀我杀我。世尊。是三界地不异法人之处。凡夫愚钝亦如犯死之人。菩萨解脱世间却来成熟诸众生故。如人临刑得免却就死刑。菩萨亦复如是。不离三界。是以诸佛如来大慈大悲相应菩提心故。修行菩萨超度一切声闻缘觉。何以故。为声闻缘觉无是大悲心故。亦无善巧方便。
