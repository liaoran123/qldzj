
出那罗延品经(显说一条行)

修行菩萨住四种住地修四种行。

尔时佛告那罗延菩萨言。那罗延当知。譬如吠琉璃宝。若置诸杂器中。其宝不失本光。那罗延当知修行菩萨亦复如是。所在三昧纵为俗服名为出家。不离法界道行。说是语已。那罗延菩萨白文殊师利菩萨言。菩萨住于何地而无损减。集诸三昧功德而得无尽智慧资粮。文殊师利菩萨。告那罗延菩萨言。菩萨有四种住地。何者为四。所谓一者若于身命无所吝惜。二者不乐名闻利养。三者不乐己所快乐。四者不愿受生诸天快乐。是为四种住地。
