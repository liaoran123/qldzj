
出密严经(显说一条行)

显示声闻菩萨挍量行门。

若有菩萨。于法深解善巧方便法义。当得阿耨多罗三藐三菩提。若成等正觉已。显扬法教。若见五阴离。于自身观无人我诸法体性。亦无所动。此则声闻解脱。若修行菩萨一切法行。观于二边。远离边际。此等速得阿耨多罗三藐三菩提。若有直见边际快乐已。于诸众生无慈悲心舍离世缘。如是之人成佛甚难。快哉如来智慧。令诸众生至于安乐。譬如莲花虽淤泥垢生甚清净。虽生淤泥所。为诸佛贤圣供养故生。菩萨亦复如是。生于三界淤泥。若成佛已则得诸天叹美。若修行菩萨转生人间。当得王四天下转轮王位。若生天上。自为天主乾闼婆王。为不断相应大乘法故。所生之处恒受胜上高位。是故修行菩萨。应当摄护大乘。常受胜位究竟。成就阿耨多罗三藐三菩提。
