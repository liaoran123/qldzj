
心行动发是名为勤。常依余法若忆念若定。于中发动一心常行。是名为勤。勤有三种。善不善无记。若在四正勤中是名为善。余不名善行者。若信不善过患。善法利益。然后生勤为断不善。集善法故。故次信根说精进根。是勤入善法中名曰精进。能为一切利益之本。以此精进助忆等法。能得大果。如火得风多所焚烧。
