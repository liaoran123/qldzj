
如是已说独一无二山王自在道路大决择分。次当说摩诃无二山王最胜高顶一地大决择分。其相云何。偈曰。

本上无穷尽　　建立如是名
所余一切位　　亦如是应知

论曰。今此偈中为明何义。为欲现示本本无穷上上无穷。本上无穷上本无穷。一一无穷多多无穷。同同无穷异异无穷。等等无穷别别无穷。有穷无穷无穷。无穷周遍广大具足圆满故。如偈本上无穷尽建立如是名所余一切位亦如是应知故。摩诃衍海修多罗中。作如是说。禅定摩诃衍海中。一千二百无穷尽品。具足俱转。乃至广说故。
