
时分胜因本际如如。十善崇修流转无有。根本知见闻持具足。清净智慧自性真实。听闻相状。荷负修作。正解义趣求难得。无边方所寂然安静。比丘远离根本缠缚。布施因行圆满无动。智解增上了知无畏。清净胜因布施无减。寂静边际力用可得。有学相状烦恼止息。无学圣人根随永断。四种瀑流习气仍在。世间有情无明所覆。根本系缚恣情放逸。自在有力无慈忍行。缠盖难出瀑流相续。福乐果报联绵如是。了知彼缚诤讼为本。希求圆寂证解脱义。彼实无倒听业如是。水火风灾炽然发生。了知嗔恚贪痴随顺。法性本寂湛然无生。迁变自性有为可法。世间有情四种业道。顺现顺生顺后不定。秘密甚深随顺无相。戒律持犯发生真实。如来之性无损减义。持戒清凉澄莹自性。患难有情慈心行施。意地了知自然发生。彼岸之法无因安得。不放逸行诸天可修。快乐因缘根本三善。造作界性颠倒不生。严峻制度净妙可爱。究竟边际了知有力。修施相貌具足发生。尊像崇修福缘永固。了知听闻寂静如意。三宝安住无倾动故。此本胜义远颠倒法。烦恼性类静住无生。我见增上烦恼根本。造作无边圣力能离。无贪嗔痴三善根本。慢类颠倒无力能生。有学静住现行不起。彼自在力戒德清净。相应听闻善住增上。广大寂静三宝为九。九品智慧无相趣求。诸天快乐进修求彼。能断贪欲说真实法。远离果报有无因行种子不生。如是胜法功德力用。缠缚颠倒无非皆尽。方所边际迁变希求。如彼圆满德业因行。果报施设百种影像。田宅聚落殊胜丰足。清净教法利益安乐。真如自性本来常灭。无取无舍湛然安静。三乘圣人并为善友。系缚之心真实颠倒。清净界性自在止息。瀑流颠倒制度远离。真实造作后更修崇。最上边际本心解脱。清净秘密止寂如如。相貌不生思议难及。此真实义究竟无我。王者知见制作如此。平等无二正法安住。道行圆满寂然无怖。情非情物禀性常寂。解脱无生有为难舍。我慢诤讼实有迁变。能断欲贪所在边际。如是严峻修崇真实。彼大丈夫过去殊胜。无边作业善法成就。有情智慧功能无尽。云何慈母养育真实。过去倒染诚谛清净。如是秘藏究竟真实。觉者无倒胜义圆满。毗尼律法有情能受。佛地圆满根本圣说。如是邪见染慧不生。静住相应澄心自性。胜义发生邪见不起。平等趣求染慧止息。菩提萨埵修布施行护国尊者本生义边。已上第二十二义。并第二十三义合。我见苦受真实颠倒如如胜义作用止息。所谓随顺听闻义利。彼菩萨行智慧殊胜。种种自性无缚安静。兴显尊像希求果报。寂静安居冥心泯息。严峻处所尘劳俱尽。二十二根善法欲义。善恶昭然如影随形。是可得义无不可得。国王方所兴缉自在。息恶甚深彼染破坏。运载生灵。增上相貌。彼实难得。制度严峻。烦恼可得。瀑流为义。造作形像果报具足。明了自性怨对何有。广大迁变颠倒远离。布施力用处所诚谛。想念圣言崇奉圆满。彼智慧相获得无尽。大乘平等教乘为上。贪爱系缚障慈悲行。自在力用移转无有。戒德无犯制度可遵。名色上妙澄莹如玉。相状相扶工业殊胜。菩萨诚谛动静可依。是处均等彼我如是。力用发生果报成就。慈母爱缚边方随顺。颠倒慢类种种迁变。现行缚体能生诤讼。寿数终尽内外普均。是处丈夫远离喧诤。缠缚有情究竟能离。瀑流烦恼随顺不生。进修圣道福德坚固。执着我慢颠倒方所发生胜义清净止息。一合真常听闻无已。意地清净缠盖远离。患难颠倒谤讟止息。净妙殊胜彼我有力。根本烦恼十种不起。缠缚迁变制约正息。云何心昧摧坏色力。受报真实势力自尽。分别我见入圣乃除。慢类真实随见可止。暗钝诤讼无因生起。随顺世间施为十善。彼边际慢增上执着。颠倒分别受果决定。林木损坏如空无边。诚谛受果爱支已润。身负我慢为增之本。因果相扶类于形影。如空无边寂然无碍。贪爱果报内因发生。不修善法无由成圣。寂静如空处所广大。发生善因果报随顺。自性清净颠倒止息。声相善巧建立佛事寿数时分难以远离。运载自他广大秘密。平等难行我执增盛。趣求胜义圆满如是。有情德行善修和悦。湛然清净甚深难得。云何心法真如为性。彼彼时分安住平等。胜义圆满造作泯息。十种业道并由心起。昧钝根本克体唯痴。相应暗障王所皆是。我慢分开有七九种。瀑流根随如来永断。布施文义所谓大乘。佛法僧宝究竟不倾。善恶二相形对而立。了知时分长远难得。求天趣因唯凭善力。保护处所慎密安住。运载边际从三乘说。胜力增上了知善友。一种和合我见除息。不生系缚栖止胜义。具足闻持圣力荷负。如来之性触物可知。净妙名色澄心安住圆满智慧妙觉安然。涅槃胜义彼我俱尽。一合智力钝慢皆止。智慧严峻了知长夜。此大丈夫了真胜义。趣求无相自在止寂。修布施行圆满具足。彼运载因远离缚义。成就彼力是处平等。广大颠倒因行不生。恭奉随顺修成满行。如此胜义上妙增上。林荫茂盛灾祸远离。有智慧相了知秘密。发起胜因自在无边。世间行施为十善因。大丈夫意圆满诚谛。九地施因无倒修作。彼颠倒行增上除遣。暗钝我慢体性真实。圆满发生净妙色相。欲贪广大势力无尽。无因去除生死无废。随顺烦恼失丈夫志。不信圣言诚凡夫行。时分边际颠倒希求。缠缚流转恶业成就。清净因性弃舍远离。是处丈夫广修胜业。彼彼方所安静无动。摧坏染缚边际不生。人趣有情广大福业。五蕴不坏迁变不穷。受福殊胜行施为本。津要制度为最上品。色相严丽广大无比。清净处所安静无动。名称增上自性澄寂。有情体大障碍不生。悲导生灵发起胜义。无倒行施圣力所为。修建边际无摧坏义。怨结相待随顺可勉。贪欲希求圣人止息。是处菩萨悲愿能离。慢体真实难以制伏。地地九品通迷理事。自性真实颠倒无尽。无明痴暗寂静难生。缠裹如蚕何能出离。造作真实修崇本际。一切行相寿量希求。有情教诲实大丈夫。平等自性如如可依。名色所依根本识性。胜义发生最上之性。相应运载丈夫所为。寂静之处远贪欲行。清净十方觉位圆得。入地已往分有所能。如是胜因旷劫所修。圣智功能因果有异。殊胜之行济苦与乐。教导群品遵依圣说。如是暗慢我见为本。有力行施泯绝相状。自体希求如是迁变。不坏流转遗体之类。时分边际净秽皆有。善净之因所感义利。真实趣求听闻制度。无有颠倒自在无动。是处我慢增上趣向。相应诤讼无有止期。有情胜因无不舍离。造作义利施法之因。生类苦恼摧坏身分。颠倒边际无能远离。施行圆满如空无相。戒德清凉须明持犯。息恶边际烦恼能离。菩萨是处自性清净。彼止息行勤修胜义调伏生灵实丈夫行。布施方便善净修崇。诸佛垂教无因不可。法象为譬诚谛如是。方所安静平等如空。能断贪欲梵行为因。究竟因缘自修施行。彼瀑流义缠缚无尽。迁变相貌护念如眼。息恶知见圆满胜义。根本真实自求己义。母恩无边广大为义。彼彼真实邪见不生。律部根本施设轨范。快乐界性非贪欲获。广大有情护息诤讼。善息缠缚真实丈夫。是大有情真实有力。相状齐等令心安住。根本寂静无求颠倒。自在指示所谓默然。影像本末义利如是。圆满尽诤何无真实。彼本颠倒云何如是。我执无边修垢染行。云何离畏本如如性。爱乐颠倒迷色自性。身分肌肤布施能舍。求彼处所修建为上。造作迁变荷负无尽。秘密甚深无相可见。应器成就具足自在。清净处所鲜洁为上。乃至迁变严峻净妙。清净教法善能止寂。修梵行因相貌增上。如师子王威严无对。相状殊丽鲜白广大。心本澄寂自然无动。根本痴暗慧解无因。颠倒之法正智不生。具足闻持悲心远离。无始系缚爱恋色身。净妙施罗颠倒除遣。殊胜因行最上崇修。无表色体持犯名戒。贪爱炽盛有情于身。瀑流无边憍恣狂逸。颠倒业行制度止息。清净之处造作真实。此平等相根本安住。无有时分希求听闻。国界方所安然寂静。持戒清凉林荫茂盛。戒德无亏一合清净。制度胜义成满。云何彼因十种善行。如是边际增上色相。自在相貌殊胜无尽。光洁严丽闻持圆满。布施无倒名色具足。烦恼不生璎珞鲜净。希求有力圆满行施。是处广大体性自在。布施功业寂静严峻。智慧自性苦恼无有。三业恭敬思惟自性。殊胜因行颠倒皆尽。暗钝我慢作业诤讼。希求造作悲导圆满。忿怒边际教诲止息。丈夫所错均等无偏。教诫师边际衣禀随顺。希求闻持诤讼自止。贤善之性无流转义。云何恭敬觉满如是自在行施。益济平等清净自性。本际胜义二种重障。瀑流灾祸烦恼永断。金刚无间杂染边际。有漏皆是运载自性。三乘之本智慧难得。垢染恶行世间凡夫。颠倒垢秽发生力用。破坏缠盖枝叶茂盛。根本坚固以此为譬。
