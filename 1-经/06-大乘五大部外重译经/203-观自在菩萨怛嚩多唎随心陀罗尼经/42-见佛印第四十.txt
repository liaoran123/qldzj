
准前印上。唯改以左手中指屈入右无名及头指岐间。右中指压左中指背上。真言曰。

跢侄他　伊利多唎　娑嚩(二合)诃

若作此印诵真言满十万遍。十方诸佛。来问行人作何所为。便与摩顶授记。

通师注云。为病经三七日。至求作此印法。现蒙摩顶授记。此事每不向人说唯自知耳。后一切法皆得成就。作此印时每有异香烟至。若能专诚当得作佛。不可思议。世人闻此未能生信。恐有生谤不欲流传。同修行人乃可知之。亦诵根本真言。
