
佛言。如世间帝王有万种音乐。不如转轮圣王诸音乐中一音之美。百千万倍。如转轮圣王万种音乐。不如忉利天王诸音乐中一音之美。百千万倍。如忉利天王万种音乐。不如第六天王诸音乐中一音之美。百千万倍。如第六天王万种音声。不如阿弥陀佛刹中诸七宝树一音之美。百千万倍。复有自然种种妙乐。而其音声无非妙法。清畅嘹喨微妙和雅。十方世界音声之中最为第一
