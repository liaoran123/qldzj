
阿难白言。法藏比丘为已成佛而取灭度。为未成佛为今现在。佛言。彼佛如来。来无所来。去无所去。无生无灭。非过去现在未来。但以酬其志愿度一切众生。现在西方。去此百万世界。其世界名曰极乐。其佛号阿弥陀。成佛以来于今十劫。又在十方世界。教化无央数诸天人民。以至蜎飞蠕动之类。莫不得过度解脱者。
