
佛言。十方无央数世界诸天人民。比丘僧比丘尼。优婆塞优婆夷。往生阿弥陀佛刹者。群众大会于七宝池中。人人各坐一大莲华之上。自陈前世所持经戒。所作善法。所从来生本末。其所好法。及所得浅深。与智慧多寡。从上次下转相言之。其人若不豫作诸善。不明经理。于此应对。自然促迫其心惭悔。悔亦无及。但慷慨发愤。慕及等夷。
