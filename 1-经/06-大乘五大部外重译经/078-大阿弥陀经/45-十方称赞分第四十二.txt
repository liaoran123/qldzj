
佛告阿难。东方有恒河沙世界。诸佛出广长舌相。放无量光。说诚实言。称赞阿弥陀佛功德不可思议。南方亦有恒河沙数世界。诸佛出广长舌相。放无量光。说诚实言。称赞阿弥陀佛功德不可思议。西方北方四隅上下。亦复如是。所以者何。欲令诸天帝王人民。尽闻阿弥陀佛名号。忆念受持归依供养求生其刹。是人命终必得往生。若有众生闻其名号。信心喜悦。乃至一念至诚回向。愿生其刹。必得往生。惟除五逆诽谤正法。
