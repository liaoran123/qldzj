
佛言。苦心与语令得解脱。若不信悟无益。其人大命将至悔亦何及。天地之间五道昭明。恢廓浩渺窈窈冥冥。业报相生转相承受。美恶惨毒皆自当之。孰使如是理之自然。善人行善。从乐入乐。从明入明。恶人行恶。从苦入苦。从暗入暗。世人昧此恶道不绝。故有自然地狱饿鬼。禽兽蜎飞蠕动之类。展转其中世世累劫。无由出离。是为大患。痛不可言。惟修净土直得超去。
