
佛言。其次斋戒清净。一心常念阿弥陀佛。欲生其刹。十昼夜不断绝者。命终必得往生。纵不得昼夜。当绝虑去忧。勿与家事。勿近妇人。端身正心。断除爱欲。斋戒清净。志心忆念彼佛。持诵名号欲生其刹。止一昼夜不绝断者。命终亦得往生。若有善男子善女人。发菩提心。持诸禁戒坚守不犯。饶益众生。所作善缘悉以施与。令得安乐。当忆此佛及彼刹境界。是人命绝往生。即如佛色相种种庄严。贤圣围绕。速闻无上妙法。
