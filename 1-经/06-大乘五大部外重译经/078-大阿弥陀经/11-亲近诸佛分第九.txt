
佛言。法藏比丘行菩萨行时。于诸佛所尊重恭敬。承事供养未尝间断。为四大天王诣佛所。恭敬礼拜承事供养。为忉利天王诣佛所。恭敬礼拜承事供养。为夜摩天王。兜率天王。化乐天王。他化自在天王。乃至大梵天王等诣佛所。恭敬礼拜承事供养。其次处阎浮提。为转轮王受灌顶位。及大臣官族等诣佛所。恭敬礼拜承事供养。为刹帝利婆罗门等诣佛所。恭敬礼拜承事供养。如是无量无数百千万亿劫。亲近诸佛植众德本。以成就所愿。
