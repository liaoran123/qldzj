
佛言。阿弥陀佛。于世间教化。意欲度脱十方无央数佛刹中诸天人民。以至蜎飞蠕动之类。皆往生其刹悉令得泥洹之道。其间欲作佛者。即令修菩萨行以至成佛。既成佛已转相教化。度脱十方无央数世界中诸天人民。以至蜎飞蠕动之类。往生其刹者不可胜数。作菩萨以至成佛者。亦不可胜数。是此佛恩德。及于十方世界。无穷无极不可思议。
