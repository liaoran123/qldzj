
以五指相叉右押左急把拳。当置顶上诵大身咒。即得一切怨人而自降伏。若作此法二十九日夜。于舍利塔前持以白檀香泥。摩涂其地作二肘坛。于中散杂色花。澡浴清净。着新净衣。手把香炉烧沉水香。面东趺坐。想千手千眼观世音菩萨如在顶上。诵大身咒满一千八遍。此是最上趣证悉地初之功能。又取芥子乌麻。一处和捣为末。以三指撮取少许。一咒一掷火中至满七日日别一千八遍。然后所作皆悉成就。
