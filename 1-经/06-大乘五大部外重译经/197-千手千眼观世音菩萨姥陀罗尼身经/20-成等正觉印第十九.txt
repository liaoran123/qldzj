
结加趺坐。先以左手舒五指仰掌在左膝上。次以右手舒五指。覆手捺右膝上。此印与灭尽印法法同。所有过去未来现在诸佛皆同修持。宗尊此印得佛菩提。是印能除一切业障。若坐禅人修诸三昧不现前者。当七日七夜于阿练若处。诵此陀罗尼并作此印。昼夜至心唯一想佛六时忏悔。即得诸法现前及得大福聚。无量无边不可称计。
