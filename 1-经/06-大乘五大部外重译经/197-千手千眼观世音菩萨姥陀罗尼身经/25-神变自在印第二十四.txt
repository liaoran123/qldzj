
先以左手大母指。捻小指甲上。次以右手亦如之。余三指各散磔竖。合腕相着置于顶上。诵大身咒一百八遍。则同隐行飞仙游行自在。

昔罽宾国有僧阇提于此天竺求得此甲梵本。未曾翻译。自得受持。威力广大。不敢流传。智通于此僧弟婆伽边得本。依法受持功效不少。唯不流行于世。此本绝无。后学得者。原同功力请千眼观音王心印咒。此印是第一根本启请印。两手合掌。虚掌内合腕。二头指来去。

唵阿噜力　帝囇路迦(吉夜切)　毗社(时贺切)　耶萨婆铄睹嚧(二合)钵啰么驮那　迦啰耶吽泮莎诃。
