
起立并足。先以左手大母指屈在掌中。四指握上作拳当心上着。次以右手亦如之竖。以右手在右耳边。以头指来去。咒曰。

南无尼乾陀(一)南无阿利阇波陀(二)馺婆诃(三)南无阿利阇罗馺婆诃(四)堙醯夷醯(五)馺婆诃(六)

此印咒若善男子善女人受持读诵者。速知七世宿命之事。蛇毒药毒不相灾害。刀不能害王不生嗔。永劫不受地狱之苦。若每日日诵此咒时。能令二十八部鬼神。来诣诵咒人边坐听诵咒。若善男子善女人等为鬼魅着。当以白缕一咒一结四十九结。系其咽下即当除差。若有国内疫疠流行国人死亡者多。当取王园池中莲花一千八茎。复以莲花一咒一掷。火烧令尽灾疫即除。
