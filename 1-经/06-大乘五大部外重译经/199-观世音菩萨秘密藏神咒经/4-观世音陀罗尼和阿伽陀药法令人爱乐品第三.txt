
观世音菩萨复为怜愍众生故，说爱乐药法，令人见者生欢喜心。和合既了，身上带行，最胜成就一切皆得遂意。
 牛黄、〓白檀、〓郁金香、〓龙脑香、〓麝香、〓豆蒄子、〓丁香、〓迦俱罗、〓莲华、〓青莲华、〓金薄 各等分，白蜜与药亦等分捣和。诵前咒一千八遍，用香或熏身熏衣，或涂眼胞上，或点额涂身之时，若王及夫人、太子、百官、宫人、男子、女人等爱乐，钦兹道法发菩提心，身力财物皆悉不惜，并能施之，为其给使，说不可尽。犹如日月一切悉欲乐见，诸事皆能成办；若人带持此药，罪障消灭，一切厄难皆得解脱。若王势力强夺，水漂火烧、种种刀杖、诸毒药，系缚烦恼，皆得解脱，唯须至心！然此药不得辄内口中，毒故。
