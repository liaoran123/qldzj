
南无佛　南无法　南无比丘僧　南无诸过去七佛　南无诸佛弟子。南无利闭利鬼神王礼是已说此咒经即从如愿。

北方有山名揵陀摩诃衍。有鬼神名利闭利。居山彼有是四师弟子　安陀尼　闭摩尼　攒呵尼　令贼忘闭尼　令贼急坐　抄多摩尼　令贼急生　立攒呵尼　令贼愚痴　如是乌不罗利陀提摩　闭迦利当搭贼口齿。

至解缕乃解我某甲拥护。辟除凶恶害贼者。皆销灭令其隐。初说是咒贼经时。当以二十九日为呵利提耶。然灯烧胶香为伊怖然。七灯脱散华。为鬼子母然七灯。鬼子母前读是七遍。乃吉。合号利离鬼子王得福德。为然七灯乃烧香散华。
