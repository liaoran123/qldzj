
起立以左手向前展臂。五指向前散托竖五指。次以右手大母指屈在掌中。以四指把拳当右耳上当。诵身咒头指来去。此印日别须三时一时诵七遍。能灭五逆四重罪。于一切众生生慈慈心。即能烧一切罪根。此身灭后即为值佛。于彼佛土得作转轮圣王。复得陀罗尼名曰无尽藏。复得三昧名智等。复得身中二十八种相。现现身不患眼舌耳鼻等病。乃至身中一切疾病悉能消灭。若有先业罪者亦得消灭。若见天旱时。取乌麻子和毗麻子脂。作丸咒一百八遍。掷着湫水中即得雨。若雨过多。取稻谷炒作华。取蔓菁子脂和作丸。咒之一百八遍。掷着湫水中雨即止也。
