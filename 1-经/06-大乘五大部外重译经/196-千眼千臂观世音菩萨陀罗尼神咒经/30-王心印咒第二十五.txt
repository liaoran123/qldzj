
两手合掌虚掌内合腕。二头指来去。咒曰。

唵(一)阿噜力帝囇路迦夜(去声)毗社(时贺切)耶(二)萨婆铄睹嚧(二合)钵啰么驮那(三)迦啰耶吽泮莎诃。

尔时观世音菩萨。告诸大众言。若佛灭后于末法时五百年中。阎浮提人忽眼见。及耳闻我此法印陀罗尼法门者。当知此人过去已曾供养无量诸佛。今得值遇得我此法印陀罗尼。抄写受持读诵如法修行者。即得初地速成佛果。得阿耨多罗三藐三菩提。尔时观世音菩萨闻佛说已欢喜信受作礼而去。
