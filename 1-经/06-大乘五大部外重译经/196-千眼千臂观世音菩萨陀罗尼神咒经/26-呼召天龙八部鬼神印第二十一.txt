
起立并足。先以左手大母指屈在掌中。四指把拳当心上着。次以右手亦如之。以右手在右耳边。以头指来去。咒曰。

南无尼健陀(上声一)南无阿利阇波陀(去声二)馺婆诃(三)南无阿利阇罗馺婆诃(四)堙醯夷醯(五)馺婆诃。

此咒印若善男子善女人受持读诵者。知七世宿命。毒蛇不敢螫。毒药自然除。刀不能害王亦不能嗔。永劫不受地狱苦。若诵此咒时。二十八部鬼神来诣。诵咒人边坐听诵咒。若善男子善女人。为鬼魅所著。以白缕为咒索。一遍一结如是四十九结。系其咽下其病即除。若国内灾疫流行国人死亡多者。当取国王园池中莲华一百八茎。一华各咒一遍掷着火中。烧令荡尽灾疫即除。
