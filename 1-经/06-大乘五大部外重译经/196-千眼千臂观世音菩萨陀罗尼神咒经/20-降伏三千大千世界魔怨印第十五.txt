
以五指相叉。左压右急把拳。当顶上着。诵身咒即降伏。若作此法。向舍利塔前二十九日夜。取白檀香作末。涂地作曼荼罗。其中散种种华。澡浴清净着新净衣。手把香炉烧沉水香。面向东坐咒一千八遍。此是最初功能。又取芥子乌麻。着一处捣为末。以三指撮取少许。咒之一遍掷着火中。如是七日日别诵一百八遍。然后所作皆悉成就。
