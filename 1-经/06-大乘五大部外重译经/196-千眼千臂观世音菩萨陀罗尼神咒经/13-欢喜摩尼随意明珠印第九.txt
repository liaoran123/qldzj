
起立合掌当心。以二大母指双屈入掌中。余四指直竖合掌当心。诵前大身咒二十一遍。决定得入诸天宫殿。游历十方诸佛国土。百千珍宝随心皆得。供养诸佛菩萨金刚一切圣众。若有人能作此法门者。晨朝早起清净澡漱。作此印法面见十方恒河沙国土诸佛。灭除无量劫来生死恶业重罪。是故赞叹如是功德。
