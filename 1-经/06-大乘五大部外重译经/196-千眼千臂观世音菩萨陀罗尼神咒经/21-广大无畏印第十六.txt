
起立并足。先以右手仰垂左肘膝头。左手亦如之。于舍利像前。诵身咒一百八遍。即得无畏施于众生。又取槐香白芥子菖蒲舍多婆利(外国药名)以此等物内火中烧之。烧火之时应于佛前或在净处。诵咒三十二遍。以香华供养。咒法悉皆成就。所为之者皆悉克果。若余咒无验。以此咒咒之亦皆成就。若欲乞梦。诵此咒并作印眠。即有梦随所欲见皆得见之。若人无福所向不谐者。日诵三遍咒满七日。诸有所求一切皆得。尔时菩萨在娑竭罗龙宫海会说法。见诸龙众受大苦恼。愍诸龙众为度苦恼众生。悉得离苦无诸怨害。尔时龙女献一宝珠。价直娑婆世界。为求法故吾为广说离诸苦难。
