
先以左手四指把拳。次以右手握左手大母指。亦如把拳。令左手大母指。在右手虎口中出头。以右手头指来去。咒曰。

唵(一)俱智俱智(二)俱耶利(三)遮利遮利(四)遮犁隶(五)苏婆诃。

此陀罗尼印咒不可思议。若善男子善女人临欲眠时。诵此咒一百八遍。心中所愿于梦寐中悉得知见。若能日日诵此咒者。亦能灭一切罪不失菩提心。其人昏夜寐梦。渐渐增广皆得吉祥。乃至梦见如来在菩提树下授记成道。乃至释梵诸天常来侍卫。
