
尔时大云密藏菩萨言。世尊。有十智初行法门。惟愿如来。分别说之。佛言。善哉善哉。善男子。谛听谛听。善思念之。吾当为汝分别解说。有法增长法门。喜食法门。无尽意法门。贪神通法门。施舟法门。不乐世间法门。庄严地法门。庄严界法门。乐调法门。住时法门。善男子。是名十法门。是时众中有一天女名须曼那华。持诸华香幡盖伎乐以供养佛。即说赞曰。

如来戒无上　　智慧无上上
怜愍众生故　　广说大云经
