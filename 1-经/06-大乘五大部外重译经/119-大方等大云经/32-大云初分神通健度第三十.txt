
尔时大云密藏菩萨言。世尊。有十三神通藏得开示法门。惟愿如来分别解说。佛言。善哉善哉。善男子。谛听谛听。善思念之。吾当为汝分别宣示。有乐神通窟法门。喜神通窟法门。大喜神通窟法门。行神通窟法门。师子神通窟法门。等神通窟法门。示神通窟法门。悲神通窟法门。舍神通窟法门(梵本少四)善男子。是名十三法门。是时众中有一天女名大海意。持诸华香幡盖伎乐以供养佛。即说赞曰。

菩提树常住　　弟子乐依止
安根不动摇　　故得生定牙
获果常不变　　是故稽首礼
