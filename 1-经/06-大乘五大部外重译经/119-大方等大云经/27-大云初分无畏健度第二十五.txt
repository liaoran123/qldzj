
尔时大云密藏菩萨言。世尊。有十无所畏大力神通所入法门。惟愿如来。分别解。说佛言。善哉善哉。善男子。谛听谛听。善思念之。吾当为汝分别解说。有无所畏力神通法门。不悕乐根法门。宝聚法门。十有德法门。净浣法门。净光行法门。净宝光法门。喜入法门。净等法门。电光法门。善男子。是名十法门。是时众中有一天子名宝彗星。持诸华香幡盖伎乐以供养佛。即说赞曰。

如来秘密藏　　甚深如大海
为诸众生故　　净行于法界
