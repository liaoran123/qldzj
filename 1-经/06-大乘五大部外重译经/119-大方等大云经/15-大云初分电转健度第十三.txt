
尔时大云密藏菩萨言。世尊。有十种宝电行法门。唯愿如来。广开分别。佛言。善哉善哉。善男子。谛听谛听。善思念之。吾当为汝分别解说。有电光宝王法门。利智慧法门。智慧能坏法门。初智法门。智海法门。法疑法门。吉祥法门。法鼓法门。须弥山法门。能坏闇法门。风等行法门(梵本长一)善男子。是名十法门。尔时众中有一天女名恒河神。持诸香华幡盖伎乐以供养佛。而赞叹曰。

无畏无我心　　无贪愍众生
以大方便故　　而为一切世
如来功德力　　故令我得知
无上无边身　　不可得思议
我闻是经已　　永断诸烦恼
