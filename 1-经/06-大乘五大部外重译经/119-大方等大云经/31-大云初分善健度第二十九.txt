
尔时大云密藏菩萨言。世尊。有十种善行大神通王所入法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别说之。有善宝调法门。善聚法门。善堂法门。善行法门。善意法门。善德法门。善净法门。善调光法门。一切善行璎珞法门。(梵本少一)善男子。是名十法门。是时众中有一天女名曰善护。持诸香华幡盖伎乐以供养佛。即说赞曰。

成就于善相　　安坐善妙床
广为诸众生　　敷演无上法
