
尔时大云密藏菩萨言。世尊。有十种大云电光幻法门。惟愿如来。广分别说。佛言。善哉善哉。善男子。谛听谛听。善思念之。吾当为汝分别解说。善男子。有调幻法门。调藏法门。乐法法门。求法法门。烧结法门。生一切法法门。断诸诤讼法门。能消烦恼法门。上高法门。念无尽法门。度一切众生法门。(梵本长一)善男子。是名十法门。时大众中有一天女名曰大喜。持诸华香幡盖伎乐以供养佛。以偈赞曰。

如来大神通　　其身无动转
为众断生死　　故说大云经
