
尔时大云密藏菩萨言。世尊。有十种至心所入法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有住善界法门。大海智法门。智潮法门。神通行法门。虚空神通法门。无热法门。初成法门。随行法门。施喜法门。善至心法门。善男子。是名十法门。是时众中有一天子名波头摩智。持诸华香幡盖伎乐以供养佛。即说赞曰。

如来无见顶　　无胜无有上
今放大光明　　广为诸众生
