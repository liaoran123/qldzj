
尔时大云密藏菩萨言。世尊。有十种大云得虚空定法门。唯愿如来。善分别说。佛言。善哉善哉。善男子。谛听谛听。善思念之。吾当为汝分别解说。有善法王法门。见性法门。智无胜王法门。无憍慢法门。无尽意法门。不可思议法门。无碍法门。甚深法门。质直法门。虚空相法门。善男子。是名十种法门。时大众中有一天女名妙族姓。持诸香华幡盖伎乐以供养佛。即说赞曰。

如来深密藏　　众生所不解
唯愿为一切　　分别令浅易
