
尔时大云密藏菩萨言。世尊。有十无尽意入神通法门。惟愿如来。广分别说。佛言。善哉善哉。善男子。谛听谛听。善思念之。吾当为汝分别解说。有甘露意入法门。安宝法门。乐法门。喜法门。甚深精进法门。意行法门。无尽乐法门。常喜乐法门。善男子。是名十法门(梵本少二)尔时众中有一天女名大宝轮。持诸香华幡盖伎乐以供养佛。即说赞曰。

如来无贫富　　其身无触碍
怜愍一切故　　乐说大乘经
