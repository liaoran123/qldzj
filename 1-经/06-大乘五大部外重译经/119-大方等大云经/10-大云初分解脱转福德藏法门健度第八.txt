
尔时大云密藏菩萨言。世尊。有十智甚深入无畏行法王法门。唯愿如来。广分别说。佛言。善哉善哉。善男子。谛听谛听。善思念之。吾当为汝分别解说。有解脱一切恶法法门。虚空藏法门。甚深安入法门。细针法门。海不动法门。智灯法门。身口法门。断入一切烦恼法门。坚意入法门。净意无碍法门。善男子。是名十智甚深入无畏行法王法门。时大众中有一天女名金光明。以种种杂华上妙诸香幡盖伎乐以供养佛。即说赞曰。

如来金色身　　智宝为璎珞
善法之宝聚　　犹须弥草木
