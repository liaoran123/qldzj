
尔时大云密藏菩萨言。世尊。有十勇王大力微妙法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别宣说。有健胜田行法门。首楞严法门。勇健神通法门。健力法门。健归法门。众生具足法门。智坚健行法门。坏懒堕法门。广力法门。健调光法门。健意法门(梵本长一)善男子。是名十法门。是时众中有一天子名曰勇武。持诸花香幡幢伎乐以供养佛。即说赞曰。

眷属不可坏　　犹如金刚宝
摧伏魔官属　　为众说是经
