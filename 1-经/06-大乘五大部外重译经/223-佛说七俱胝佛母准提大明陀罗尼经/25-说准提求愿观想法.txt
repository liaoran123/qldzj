
若求无分别者，当观无分别无记念。
若求无相无色，当观文字无文字念。
若求不二法门者，应观两臂。
若求四无量，当观四臂。
若求六通，当观六臂。
若求八圣道，当观八臂。
若求十波罗蜜圆满十地者，应观十臂。
若求如来普遍广地者，应观十二臂。
若求十八不共法者，应观十八臂，即如画像法观也。
若求三十二相，当观三十二臂。
若求八万四千法门者，应观八十四臂。

如上观念，当入一切如来三摩地门甚深方广不思议地，是正念处，是正真如，是正解脱。念诵观行了欲出道场，复须依前次第，更结烧香、灯明、饮食等手契，供养忏悔随意发愿。即结前第一根本契，诵根本陀罗尼七遍，顶上散之。复结前车辂契，以二大母指向外，三度拨中指头，诵妙言曰：

唵睹嚧睹嚧莎嚩诃(诵三遍)

复结前迎请契，以二大母指向外三度开，即成送圣者还本宫。
妙言曰：

唵　折隶主隶准提[薛/女]车[薛/女]车婆伽嚩底莎嚩　皤嚩喃布娜啰哦摩那耶莎嚩诃(诵三遍)

复结前外火院大界契，诵阿三摩祁尼诵妙言，左转三遍即成。
复更结三部三摩耶契，各诵妙言一遍即了。任出道场随意经行，读诵大般若、或华严、或无边门、或法华、楞伽、涅槃大乘经论等，思惟诵说。或以七俱胝佛像塔印，用印香泥，沙上纸上随意印之多少。如念诵有功德，如经所说境界，一一分明了知次第。欲得作扇底迦等种种方法，或为自身，或为他人，即任依法而作念诵。
