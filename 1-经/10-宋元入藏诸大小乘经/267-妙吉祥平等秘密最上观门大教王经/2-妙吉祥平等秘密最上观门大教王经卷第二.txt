
尔时世尊既加持已。告弥勒菩萨曰。汝等愿受灌顶。先结曼拏罗大坛而受灌顶。尔时世尊既结坛已。即说五如来灌顶真言曰。

唵(引)戌(上声)抳野(二合)多儗野(二合)曩(上声)嚩日啰(二合)娑嚩(二合)婆(去声)嚩答么(二合)句憾(引)

东门金刚水灌顶。是真法王子。南门宝莲华金刚水灌顶。得听秘密法自在无碍。西门智金刚水灌顶。获得三业清净圆满。北门羯啰磨(二合)金刚五甘露水灌顶。得越轮回戒法圆满堪为佛使。受四门灌顶已。弥勒菩萨等踊跃欢喜殷勤谢已。世尊告曰我复有中方根本智金刚水灌顶。能断烦恼所知二障。能证真理汝当复受。弥勒菩萨等闻如是语。依教奉行乃受灌顶。即说中方根本智金刚水灌顶真言曰。

唵(引一)达啰磨(二合)驮睹嚩日啰(二合)娑嚩(二合)婆(去声)嚩怛么(二合)句憾(引二)

受灌顶已。弥勒菩萨等欢喜无量。共自叹曰。

我等今生获其果

阿(上声)儞也(二合)弭萨颇楞(上声)惹啰[牟*含](二合一句)

精进讽诵世尊教

阿(上声)儞也(二合)弭萨颇楞(上声)答(入声)跛(一句)

常习如来大正定

阿(上声)儞也(二合)弭萨颇楞(上声)地也(二合)曩(上声一句)

必能永离轮回道

阿(上声)儞也(二合)弭尾(入声)[寧*頁]穆讫哩(二合)党(一句)

尔时弥勒菩萨等。共自叹已而白佛言。世尊此秘要最上法门。于何佛闻师何佛学。依之修行获大神通得大菩提。世尊告曰汝等有大智慧作如是问。汝等谛听当为汝说。我于过去无量劫中。与金刚大平等菩萨金刚大身菩萨。金刚大辩菩萨金刚大意菩萨。金刚大三摩地菩萨金刚大降魔菩萨而为上首。及十七大菩萨并无量菩萨等。向于大毗卢遮那如来所。闻如是法作如是观。秘密修行得成正觉。过去诸佛若不依此法门。无由得证于菩提。弥勒菩萨等闻佛所说。咸生欢喜复白佛言。世尊大慈大悲见垂哀愍。我誓修行求无上觉。唯愿世尊分别演说秘密法门。世尊告曰汝等谛听当为汝说。我生王宫至年十六。因游四门。见老病死及见沙门(别教广明)遂悟无常轮回不息。年至十七夜半踰城到毕钵罗林。于其林中一十二年苦行修行。每一年中苦行各别。一年林中持钵而食。林中多有树神。一年食其草根。一年食其杂果。一年食其杂叶。一年食其香汁。一年食冒悉底也(二合此言水中果也)一年食吉祥果(如此土香桃也)一年日食枣一颗。一年日三时饮水。一年日二时饮水。一年树下习禅。不起以手构者果叶而食。一年坐禅食气(如此土胎息休粮也)至第十二年极苦修行未成正觉。乃有过去毗婆尸佛等。垂大慈悲敕大弟子遂告吾曰。我是过去六佛大弟子也。奉佛教敕故来相告。太子如斯苦行修行。终未能证无上菩提。太子速离宴座食于乳麋。经于一月再诣本座必证菩提。言讫忽然不见。吾乃依教奉行却诣本林。而坐之次乃自思惟。空中告曰我苦行一十二年未证菩提。乃有圣者语我。我是过去六佛大弟子也。今日却诣本林。依何行愿作法法门得成正觉。言讫过去六佛应声即至。而告之曰大善男子若要成正觉。须诣菩提树。依过去诸佛秘密观门课诵修行。经一十二月决成正觉。吾闻说是已。依教奉行果证菩提。汝等若不依此秘密观门课诵修行。终不成于无上菩提。弥勒菩萨等闻如是已。发希有心白佛言。世尊愿为我等。速演妙法我等乐闻世尊告曰汝等谛听当为汝说。凡欲作观修秘密门。先以净器盛新净水安于面前。想此净水如耨达池。运心请来而作佛事。内想如佛掌中而降。念请水真言一七遍。真言曰。

唵(引一)素(上声)噜素(上声)噜尾萨啰(二)娑嚩(二合)贺(引)

然以此净水运心加持。想水如净莲池。念此真言七遍。以右手搅之七匝。一切应用表于结净。真言曰。

唵(引一)戍(上声)剔孕(二合)耨数驮曩(上声)野(二)娑嚩(二合)贺(引)

次想为五佛甘露水。以净六根及净三业真言曰。

唵(引一)尾(入声)么路娜地吽萨(引二)

次想五佛甘露水安右掌中。想此智水从指五峰流出。如五佛降甘露水。又想如五河。念此真言三遍加持然自灌顶。次自饮吸三遍。表净五业。五业者地水火风空所成之身。先净自身然礼于佛。既礼于佛以前净水安于瓶内。用此真言加持一百八遍置于佛前。真言曰。

唵(引一)儗野(二合)曩(上声)捺剑(上声)阿(入声)地底(入声)瑟姹(二合)娑嚩(二合)[牟*含](引二)

次至佛前安心而坐。想于诸佛念此真言五遍。真言曰。

唵(引一)左哩唧致(二)娑嚩(二合)贺(引三)

次以二羽外相叉。掌心按于地。念净地真言三遍。想如金刚地。真言曰。

唵(引一)冒阿(去声)佉(入声引二)

次以二羽十度峰相交。拳于罅内虚心合掌。禅智竖微开安于面前。念金刚宝楼阁真言三遍。想印如宝楼阁。真言曰。

唵(引一)嚩日啰(二合)句噜(二合)地湿嚩(二合)哩(引二)

次二羽金刚缚忍愿竖。于额念◇唵字。想唵字。如宝楼阁身。

次二羽金刚缚忍愿竖。进力曲微开左旋首三匝。念◇阿(去声)字。想阿(去声)字如宝庄佛阁。

次二羽金刚缚先以忍愿竖进力曲微开。禅智竖微开。用安于心念◇吽字。想吽字如宝阁中空。

次二羽外微相叉。安脐仰微开。念◇姹(入声)字想姹字如杂宝地。

次以二羽背微交。面前直立想如界墙。此契不改左旋于首三匝。想印如轮摧于烦恼。念金刚结界真言七遍。

唵(引一)嚩日啰(二合)钵啰(二合)迦[口*(隸-木+士)]曩(上声)嚩日啰(二合)满驮祢曩(上声二)唵(引三)砧(去声)吽嚩日啰(二合)啰(上声)乞啰(二合引四已上从净地至结界并执铃杵作印用之也)

次以左手执铃右手执杵。作莲华印齐于顶上礼。然可以杵仰手。立杵安脐铃安腰侧。念金刚铃真言五遍。

唵(引一)嚩素(上声)么底(二)嚩素(上声)室哩(二合)曳(三)室哩(二合)伽姹(入声)祢娜祢怛睹哩[口*(尤-尢+曳)](二合四)阿(上声)仡哩(二合)萨(五)娑嚩(二合)贺(引)

次念金刚杵真言五遍。

唵(引一)达啰磨(二合)驮睹蘖鼻(二)啰怛曩(二合)嚩日啰(二合)地瑟姹(二合)曩(上声三)地瑟耻(二合)帝(四)底(入声)瑟姹(二合)娑嚩(二合)[牟*含](上声)吽(引五)

念真言已铃执常式。杵掷三遍振铃三遍。半其铃杵安置盘中。然以右手洒。前净水真言与水坛同。次洒涂香加持三遍。真言曰。

唵(引一)嚩日啰(二合)巘第[寧*頁]跛尾(入声)怛啰(二合)穆弃吽(引二)

然以右手横金刚杵用按于地。左手掐珠。念数珠真言三七遍。加持于地成佛华坛。以表结净。真言曰。

唵(引一)嚩素(上声)么(上声)底室哩(二合)曳(二)娑嚩(二合)贺(引三)

次以前净器或瓶内水。以手散洒佛前供床。或于地上涂结水坛。以此真言加持三遍。真言曰。

唵(引一)嚩啰嚩三(去声)部惹钵啰(二合)嚩啰三(去声)部祖(二)娑嚩(二合)贺(引)

次以华散于水坛上。凡散一华想一尊种智之字。先五如来次四波罗蜜后内八菩萨如经所说。次想外供养十二大菩萨亦如经说。此十二尊士用同处。合之为八布置华坛。即开十二合为八者。

(灯供养镜供养)观自在菩萨　(琵琶供养歌音供养)金刚手菩萨(烧香供养)虚空藏菩萨　(饮食供养甘露供养)大悲菩萨　(衣供养舞供养)地藏菩萨　(散华供养)普贤菩萨　(贯华供养)妙吉祥菩萨(涂香供养)弥勒菩萨。

此合为八。上诸尊位如布华时。各想本尊种智之字。加持一遍布置其华。种智之字次第当说。先想五如来种智字。

唵(引)　吽　怛[口*朗](二合)　纥哩以(三合)　阿(入声)

想四波罗蜜菩萨种智字。

囕　[牟*含](上声)　喷(上声)　党。

想内八菩萨种智字。

乞哩(二合)　日[口*朗](二合)　佉(上声)　仰(上声)　娑讲(二合)　颡　[牟*含](上声)　铭(上声)

想外八菩萨种智字。

[口*弱](入声)　吽　鑁　斛　佉(上声)　[口*朗]　囕　[牟*含](上声)

余四菩萨无种智字。但念名号其名曰。

金刚镜供养菩萨　　金刚琵琵供养菩萨
金刚甘露供养菩萨　　金刚舞供养菩萨

念此四菩萨名号。并前八菩萨种智字。想布华檀成十二尊。

想十大明王种智字。

药　钵啰(二合)　钵怛(二合)　尾(入声)　吒　祢(平呼)　么(上声)　阿(入声)　污(去声)　嚩(引)

想钩索锁铃四菩萨种智字。

[口*弱](入声)　吽　鑁　斛。

想种智字布置其华而成华坛。然以瓶净水。

二羽如莲华　　先以檀戒忍
次用慧方愿　　以六峰相合
用进力禅智　　稍曲似微开
先于华坛外　　自己前安置
好净器一只　　然捧于水瓶
向外而下水　　注于净器中
水虽注器中　　心专想坛中
沐浴于圣众　　然念沐浴明
真言诵一遍

真言曰。

唵(引一)谟[寧*頁]嚩啰么(上声)哩唧(二)儞哩誐(二合)多(上声三)尾儞野(二合)誐曩(上声)羯啰(四)萨谟地哩(二合)戴羯攞势(五)抳野(二合)南(上声)没曩(上声)鼻晒罽(二合)戴(六)娑嚩(二合)居(入声)[口*(隸-木+士)]数婆(去声)细谟礼写怛(引)

次以涂香契　　散洒于华坛
当以散洒时　　志想于二羽
涂摩遍照尊　　念涂香真言
如经广所说
次以粖香契　　抹于华坛上
先想于佛顶　　次念粖香明
真言念三遍　　奉献于如来

真言曰。

唵(引一)嚩日啰(二合)祖(去声)哩[寧*頁](二合)末(引二)

复以璎珞契　　二羽莲华印
如系璎珞势　　先想从佛前
后想于佛颈　　先以进钩力
如系佛璎珞

念璎珞真言曰。

唵(引一)啰(上声)怛曩(二合二)么矩吒(三)阿(入声)啰驮(二合)贺啰(四)布惹嚩日啰(二合五)吽(引六)

次以五佛冠　　印契当下明
先以曲檀慧　　次忍愿峰合
后戒方进力　　禅智竖微开
用安于顶上　　作想与本尊
而戴于宝冠

真言曰(如经)

佛耳具印契　　二羽金刚拳
先须以进力　　安于右耳旋
一匝钩一钩　　左耳同右耳
想与本尊戴　　为耳庄严具

真言曰(如经)

佛髆璎珞契　　二羽莲华印
相交右押左　　禅智捻檀慧
方伸舒六度　　各于一髆想
安佛髆璎珞

真言曰(如经)

次佛腕钏印　　二羽金刚拳
先以舒进力　　以进旋左腕
以力旋右腕　　想安佛腕训
真言从璎珞　　乃至腕钏契
随印各一遍　　又以贯华契
禅智掐进力　　如把贯华势
先想于佛额　　次想于后系
真言如经说
复以献衣契　　二羽向外开
想与佛贯衣　　真言如经说
次以伞盖契　　左羽金刚拳
以立力指端　　右羽舒五度
以平盖力峰　　如盖右旋转
想盖华坛尊　　真言诵三遍

真言曰。

唵(引一)萨嚩怛他(去声)蘖多(二)擦(仓刺切)怛啰(二合)布惹铭伽(三)三(去声)母捺啰(二合四)娑颇(二合)啰拏(五)三(去声)么曳(引六)吽(引七)

次以然灯契　　右羽拳四度
以忍直竖申　　左羽盛右羽
想忍如慧灯　　右旋于坛上
供养于如来　　真言诵三遍
如经广所说
次以一净器　　盛满三白食(三白食者粳米饭乳酪也)
及添于华果　　置于白食上
面向华坛前　　二羽捧供养
念真言三遍　　以加持佛饭

真言曰。

唵(引一)萨嚩怛他蘖多(二)祢尾儞野(二合三)布惹窣堵(二合)努野么萨(四)[口*弱]吽鑁斛(引)

加持已。先安净器置于面前。然以佛饭安左掌中。右手执瓶注于净水在于器中当下水时想献本尊而为漱口乃诵真言加持三遍一遍一注真言曰。

唵(引一)阿没哩(二合二)姤(三)婆(去声)嚩野(四)萨娑嚩(二合)贺(引)

尔时世尊说是华坛已。告弥勒菩萨曰。修此观门学秘密行。先归命佛。然以右羽搊掷杵各三遍。次仰右羽于脐。置杵掌中上下直立。然以左羽振铃。念八大愿真言诵三遍。

真言曰。

唵(引一)没腾达啰[牟*含](二合)佐(二)僧(去声)伽(去声)佐(三)怛哩(二合)罗怛曩(二合)蘖罗(二合四)么努怛[口*朗](二合五)母免唧党(六)迦噜弭野(二合)扇(上声七)娑嚩(二合)钵啰啰闼(二合)钵啰(二合)悉驮曳(八)儞舍拏萨嚩播跛喃(九)奔抳野(二合)喃左努谟那喃(十)讫哩(二合)姤钵嚩僧(去声)左哩舍也(二合)弭阿(去声)哩野(二合)瑟姹(二合)誐播施达(十一)伊(上声)[牟*含]吠攞母播那野(十二)夜嚩怛(二合)啰底也(二合)啰誐弭[寧*頁](十三)夜嚩左萨素(上声)哩曳(二合)那曳(十四)阿(上声)底养(二合)多哩钵啰(二合)抳么驮(十五)钵啰写贺(引)啰喃(十六)阿(上声)没囕(二合)贺(呼浪切)左哩养(二合十七)怛娜(引)嚩迦(二合)鼻努(去声)么免播惹曩(上声)拏播拏尾迦攞萨拏(十八)么攞嚩啰曩迦儞哩(二合)底野(二合)儗怛嚩儞多(十九)阿儞也(二合)憾儞尾(二合)啰闭怛哩(二合)啰闭(二十)

念真言竟　　然入坛场　　面向于佛
坐想自身　　碎如微尘　　返收自身
如金刚体

默念真言曰。

唵(引一)啰祖(仁祖切)播誐哆萨嚩达啰磨(二合二)

默念净身三业真言曰。

唵(引一)娑嚩(二合)婆(去声)嚩秫(入声)驮萨嚩达啰磨(二合)婆嚩秫(入声)度憾(引二)

默念净口四业真言曰。

唵(引一)嚩枳也(二合)秫(入声)驮萨嚩达啰磨(二合)嚩枳也(二合)秫兔憾(引二)

默念净意三业真言曰。

唵(引一)唧哆秫(入声)驮萨嚩达啰磨(二合)唧多秫(入声)兔憾(引三)

三业清净已　　运心恶道中
一切诸众生　　众罪诸障等
消灭尽无余　　皆获清净身
然想上方　　尽声至处　　成曼拏坛
运心供养　　又想自手　　作金刚手
足眼心等　　亦复如是　　以金刚身
礼事诸佛　　然后又想　　目手五指
取金刚智　　五甘露水　　自灌其顶
洗涤五身　　十业六尘　　想凡夫身
都无所有　　如净月轮　　轮上己身
想吽字形　　犹如光明　　依月轮住
如灯明量　　念此真言　　加持七遍

默念真言曰。

唵(引一)冒地唧多母怛播(二合)那野弭(引二)

加持想观竟　　复想吽字形
而居月轮上　　如大光明聚
想身光星散　　复成六菩萨
每想一菩萨　　想为无量身
供养于诸佛　　六菩萨供养
想各献供养　　自在白伞盖
金刚手声赞　　虚空藏众香
大悲献饮食　　地藏奉名衣
普贤用旋舞　　想献供养已
再冥心恳告　　普赞求三宝

默念大伽陀真言曰。

野娜曩(上声)祢么底婆(去声)舞蘖(上声一)萨么萨怛(二合)僧(去声)迦攞跛(二合)三(去声)勃哩(二合)党迦吕商(上声二)怛祢洒野弭尾弟嚩怛(三)摩贺(引)讫哩(二合)播南补啰萨迦囕(四)三(去声)没驮冒地萨怛吠(二合五)啰哩曳(二合)啰祢室者(二合六)野怛讫哩(二合)党矩洒[口*朗](七)阿(上声)努谟儞也(二合)怛娜嚩势饷(八)三(去声)弭也(二合)迦播哩曩(上声)么夜弭(九)三(去声)冒兔(十)尾攞洒么努么陵(上声)努(十一)钵啰(二合)娑(上声)祢多难(上声)怛萨怛(二合)讫哩(二合)播跛养(十二)舍啰南(上声)钵啰(二合)夜弭素(上声)誐党(十三)曩(上声)怛么(二合)么怒(上声)嚩[口*栗]底(二合)努(去声)祢底养(二合十四)儞哩(二合)没羯怛(二合)藏迦攞羯攞(二合)播曩(上声十五)么势洒萨怛嚩(二合)三(去声)钵娜驮[口*朗](十六)达啰[牟*含](二合)钵啰(二合)夜弭舍啰南(十七)萨么萨怛(二合)嚩萨怛尾(三合)迦(十八)啰萨噜[口*半](十九)三(去声)弭也(二合)誐(二十)[寧*頁](引)啰萨怛(二合)满驮曩(二十一)没多么迦噜曩(上声二十二)萨沫陵(二合)闭怛室哩(二合)江(二十三)没儞多儞铺钵啰(二合)尾瑟姹(二合二十四)誐妒悉弭(二合)舍啰南(上声二十五)野底洒誐南(上声二十六)阿(去声)洒野尾播迦秫(入声)地也(二合二十七)萨嚩勿哩(二合)底嚩萨没那誐(二合)底(二十八)坞怛跛(二合)娜夜弭冒驮(二十九)嚩弟穆屈(俱律切)底尾铺洒南荠多(三十)萨素(上声)怛素(上声三十一)誐带迦么陵虐(二合三十二)娜洒尾驮娜曩儞秫(入声)屈攞(二合)虞(入声)曩(上声)噜[口*半](三十三)三(去声)没驮怛么(二合)萨么(上声引)娑党(二合)娑嚩(二合)婆(去声)嚩秫(入声)地也(二合)萨么室哩(二合)妒娑弭野(三合)度曩(上声三十四)讫哩(二合)播夜嚩囕弭也(二合)萨迦囕(三十五)路迦弭么儞哩(二合)瑟致(二合)惹攞播哩曩怛罔(二合三十六)三(去声)冒弟唧多沫睹[口*朗](三十七)尾婆(去声)弭也(二合)尾地祢(去声)底(三十八)满怛哩(二合)写怛(三十九)戍(上声)儞养(二合)娑嚩(二合)婆(去声)嚩尾(入声)啰贺(四十)呬睹尾庾誐怛他(去声)[寧*頁]弭党睹(四十一)坞贺播誐么娜郄囕(四十二)嚩窣睹(二合)钵啰(二合)[寧*頁]驮曩(上声)祢哩(二合)穆乞党(二合引四十三)

赞求三宝已　　又想吽字形
形如大麦量　　复依月轮住
然念虚空藏　　金刚智真言
冥心念七遍

真言曰。

唵(引一)戍(上声)抳也(二合)多儗也(二合)曩(上声)嚩日啰(二合)娑嚩(二合)婆(去声)嚩怛么(二合)句憾(引二)

复想前麦量　　形若似微尘
亦依月轮住　　默念观细相
真言一七遍

真言曰。

唵(引一)素(上声)佉么(二合)嚩日啰(二合引二)

复想月轮上　　有小光明住
默诵此真言　　应当一七遍

真言曰。

唵(引一)底(入声)瑟姹(二合)嚩日啰(二合引二)

想光明不动　　倏尔旋复去
默念此真言　　亦应一七遍

真言曰。

唵(引一)娑颇(二合)啰嚩日啰(二合引二)

复想身而入　　依彼月轮住
默诵此真言　　应须一七遍

真言曰。

唵(引一)僧(去声)贺啰嚩日啰(二合引二)

想身金刚碎　　将成大觉身
默念秘密言　　加持一七遍

真言曰。

唵(引一)嚩日啰(二合)吠舍吽(引二)

复想小光明　　如同大觉身
默诵秘密言　　亦应一七遍

真言曰。

唵(引一)嚩日啰(二合)怛么(二合)句憾(引二)

复想小光明　　为金刚之体
亦如如来身　　等同无有异
默唱此真言　　加持一七遍

真言曰。

唵(引一)野他(去声)萨嚩怛他(去声)誐哆娑怛(二合)他(去声)憾(引二)

既加持已　　然出观门　　出观门已
然以右手　　执金刚杵　　左手执铃
齐举顶上　　而作顶礼　　礼已舞印
先五佛印　　四波罗蜜　　印已以杵
指顶口心　　表指三坛　　指已以杵
指顶五方　　及顶四隅　　右左二眼
右左两耳　　次指鼻舌　　右左两肩
次指心胸　　指已旋顶　　旋已至胸
胸已舞印　　已上以杵　　凡指之处
想八菩萨　　种智之字　　如经上说
次金刚杵　　指右左髆　　及上下唇
次脐及下　　想四明王　　种智之字
次指于心　　及右左胫　　然左右腿
指背上节　　然指右左　　二足脚面(下方)
复指于顶(上方)　　以杵指处　　想六明王
种智之字　　然执铃杵　　声表菩萨
及表法语　　杵表于佛　　及表佛印
默念秘密　　随求真言　　返想已上
二十七位　　随方进力　　三旋一系
随系真言　　默念一遍

随求真言曰。

唵(引一)砧(去声)吽嚩日啰(二合)啰(上声)乞啰(二合引二)
