
尔时世尊大遍照如来。复说一切大明遣魔法。

所有一切遣魔法　　诸佛真实智所生
三种忿怒平等门　　金刚出生善宣说
焰鬘得迦智部法　　马头明王大忿怒
最上出生摄部法　　法部同彼智部仪
随应持诵诸大明　　百千乃至阿庾多
自心安住诸佛想　　依法当作遣魔事
作者当用多罗叶　　以棘刺书彼大明
尸陀林中依法仪　　如应当作遣魔事
或于国城聚落中　　或于大自在天祠
依法所用依法作　　一切魔恶皆除遣
于七昼夜依法作　　诸魔若不调伏者
忿怒金刚速破坏　　彼当头破作七分
