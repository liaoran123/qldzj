
尔时金刚界如来。复入一切如来眼色如明照三摩地。复说摄一切阿阇梨行位真言曰。

【◇】
唵(引)　嚩　日啰(二合)　素　讫叉么(三合)　□
【◇】
□　萨　怛嚩(二合)　吽　吽。

若真言行者。持此明日日诵持。经一月所。是一切阿阇梨所修行法事。一切智慧。通达义利。善巧方便速当获得。一切如来常应覆护。金刚萨埵常为亲友。常住行人心中。所忆处便至。更不劳请召及以印契真言等。若常持此真言。一切诸明悉皆成就。诸持明仙常为小使。焰魔王水天火天风天主藏天大自在天那罗延天帝释天等。常为使者供给所须。一切意愿速获不久当得大金刚阿阇梨位法性大日之身。一切见者皆悉礼足。降伏欢喜。其印以定慧手。屈肘向上合掌。与肩齐。各屈戒方忍愿入掌。或坐或立皆成就。
