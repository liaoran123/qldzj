
尔时世尊。复入马阴藏三摩地。一切如来幽隐玄深。寂静炽然。光明勇猛忿怒威峻。师子吼音。振动电掣。天鼓鸣。香象王声。大金刚声。大商佉声。作如是等声。时金刚手及金刚持等菩萨。见如是相已。齐声赞曰。

诸佛甚奇特　　金刚振吼音
欲说何法教　　愿如来敷演

时金刚界如来。告金刚手等言。金刚手有真言。名一切如来金刚最胜王义利坚固染爱王心真言。于一切瑜伽中。最尊最胜。速获悉地。能令一切见者。皆生父母妻子之想。所作之业皆得成就。所持诸余真言。若佛顶部。及诸如来部。莲花部。金刚部。羯磨部等。皆能持罚彼等真言。令速成就。若真言行人。持经三十万。遍一切真言主。及金刚界大漫拏罗王。皆悉集会。一时与成就。速得大金刚位乃至普贤菩萨位。尔时世尊即说明曰。

【◇】。

唵　摩　诃(引)　啰　誐　嚩　日啰(二合)　瑟抳(二合)　沙
【◇】
嚩　日啰(二合)　萨　怛嚩(二合)　惹(引)　吽(引)　鑁　斛(引)

尔时世尊复说颂曰。

二手金刚拳　　相叉内为缚
直竖忍愿针　　相交即成染
是名根本印　　若持此真言
及以密印力　　印心额喉顶
如金刚顶身　　一切诸罪垢
才结即当灭　　若息灾增益
爱敬与降伏　　随其所爱者
才诵此真言　　彼即当获得
若毒若相憎　　才结诵当息
加持食七遍　　我当降甘露
