
尔时金刚手菩萨摩诃萨。宣说诸部最上法成就教理。

谓先通说一切如来最上法成就教理。

所有佛法三摩地　　妙等引心当观想
念佛三昧法相应　　即得无上法成就

此佛所说诸如来法门。

如来部最上法成就教理。

金刚萨埵三摩地　　妙等引心当观想
贪性随念法相应　　即得最上法成就

此佛所说一切如来三摩地法门。

金刚部最上法成就教理。

于降三世胜相前　　依法观想亦复然
由金刚手力所成　　即得降三世成就

此佛所说金刚萨埵法门。

莲华部最上法成就教理。

调伏世间法圣尊　　于前观想亦如是
诸相具足妙庄严　　遍作一切调伏事

此佛所说法金刚法门。

宝部最上法成就教理。

一切义利成就相　　于前观想亦复然
诸相具足法圆成　　即得具足胜财宝

此佛所说金刚手法门。

如上是为诸部最上法成就教理。
