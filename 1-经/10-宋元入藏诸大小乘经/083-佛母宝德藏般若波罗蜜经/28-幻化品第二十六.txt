
若发志心而随喜　　最上菩提不退行
三千须弥重无量　　随喜善法重过彼
众生为求解脱法　　一切随喜作福蕴
作佛功德法回施　　当为世间尽诸苦
菩萨不着诸法空　　了知无相无挂碍
内心亦不求觉智　　是行最上波罗蜜
如虚空界无障碍　　无所得故亦不有
大智菩萨亦复然　　住寂静行如虚空
如有幻师作幻人　　众人见幻而皆喜
幻人虽现种种相　　名字身心俱不实
行般若行亦复然　　为世间说证菩提
乃至种种所作事　　如幻师现悉无著
佛佛化现诸佛事　　所作皆无彼我相
菩萨大智行亦然　　一切现行如幻化
如木匠人心善巧　　一木造作种种相
菩萨大智亦复然　　无著智行一切行。
