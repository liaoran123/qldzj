
远行地摄方便波罗蜜伽陀。

色清净故果清净　　果色二同一切智
若一切智清净时　　如虚空界不断坏
菩萨出过于三界　　断尽烦恼而现生
无老病死现灭度　　斯即是行般若行
世间欲色之淤泥　　愚人处中如风旋
亦如鹿在屋中转　　智者如禽飞虚空
若不着色无受想　　亦无行识乃清净
如是离诸烦恼垢　　解脱名佛大智行
菩萨如是行大智　　得离诸相脱轮回
如日解脱罗睺障　　光明普遍照世间
火烧草木及树林　　如一切法性清净
作如是观亦非观　　如是最上般若行
