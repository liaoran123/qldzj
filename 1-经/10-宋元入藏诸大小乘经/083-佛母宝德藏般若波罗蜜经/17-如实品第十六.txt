
东方虚空界无边　　南西北方亦如是
乃至上下及四维　　无种种相无分别
过去未来及现在　　一切佛法及声闻
一切如实不可得　　不可得故无分别
菩萨乐求如是法　　应行方便般若行
离种种相即菩提　　菩萨离此无由证
如鸟能飞百由旬　　折翅翼故飞无半
忉利天及阎浮人　　忘失般若故自坠
难修前五波罗蜜　　经多俱胝那由劫
复以广大愿资持　　离方便坠声闻位
乐行佛智心平等　　犹如父母观一切
当行利益及慈悲　　常宣善软妙言教
