
若学戒法有作相　　而于戒法不善学
知戒非戒无二相　　如是乃名学佛法
若有菩萨住无相　　受持不离名持戒
于佛法学乐承事　　是名善学而无著
是大智者如是学　　心永不生不善法
如日虚空而往来　　放百千光破黑闇
若学般若住无为　　能摄一切波罗蜜
六十二见身见摄　　般若摄受亦复尔
譬如有人具诸根　　命根灭故诸根灭
若诸菩萨行大智　　亦行一切波罗蜜
声闻缘觉诸功德　　大智菩萨悉皆学
虽学非住亦非求　　所学之学此为义
