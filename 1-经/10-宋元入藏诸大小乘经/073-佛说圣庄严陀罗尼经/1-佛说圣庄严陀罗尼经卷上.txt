
如是我闻。一时世尊。在迦毗罗城无忧树园。与阿难陀等大比丘众。及慈氏菩萨摩诃萨俱会一处。是时复有天众龙众夜叉众。罗刹众阿修罗众。迦楼罗众乾闼婆众。紧曩罗众毗舍遮众。毕哩多众鸠槃茶众。布单曩众执魅众。二十八大药叉军主众。四大药叉军主众。一切星曜众。乃至雪山苦行诸仙众。如是等众皆来集会。

复有他方一切罗刹等众。所谓护迦儞隶布写那哩枳吒迦啰拏稣摩娜摩贺贺哩摩怛哩众。如是等众亦来集会。

复有四方四大罗刹。所谓东方贺哩罗刹。南方虞拏罗刹。西方枳设哩罗刹。北方摩尼袒哆罗刹。此四罗刹性极暴恶。各有六十眷属。是等罗刹亦来在会。

尔时净饭王宫罗睺罗童子。于夜卧时为恶罗刹而来娆乱。数数惊怖不得安隐。时罗睺罗母耶输陀罗及诸眷属。悉知世尊与诸圣众。在无忧树园去宫城不远。于夜后分令罗睺罗。与众童子及诸侍人。前后导从往诣佛所。时罗睺罗童子至佛会已顶礼佛足。独于佛前涕泣而住。

尔时世尊告阿难言。阿难汝见罗睺罗童子。来诣我所涕泣已否。阿难言唯然已见。佛言阿难。罗睺罗童子于夜卧时。为恶罗刹及种种鬼神。而来娆乱不得安隐。故来我所而求拥护。阿难非独今日罗睺罗童子。彼此娆乱不得安隐。我灭度后末世之时。一切众生福力微劣。于不善业增益炽盛。由是诸恶罗刹。及鬼神等游行世间。恒与众生作不饶益。种种娆乱使无安隐。我观是事深可怜愍。阿难我今为拥护罗睺罗童子。及愍念未来众生。说大庄严陀罗尼。汝当谛听。是时阿难及会大众。咸各默然愿佛宣说。

尔时世尊即说大庄严陀罗尼曰。

恒儞也(二合引)他(引)伽儞(引)誐啰(二合引)伽曩钵底具弥(引)誐啰(二合引)具摩钵底瑟波(二合)哩(引)迦伽哩尼伽啰钵底娑(引)啰钵底驮曩钵底酥啰钵底阿隶半阿隶半钵底摩钵底阿钵底嚩　护钵底护罗贺啰(二合引)呬隶誐啰(二合)护噜乌底隶普呬隶唵(引)唧致隶钵哆(二合)钵致(引)吒吒吠(引)贺啰(二合引)唵(引)罗吠(引)摩尼娑哩(引)护摩贺(引)呬隶护护三满多娑娑哩阿三满多娑哩波隶佉娑哩(引)阿(引)挽哩哆(二合)摩贺(引)挽哩帝(二合引)伽儞(引)弥佉隶(引)贺啰(二合引)娑嚩(二合引)贺(引)

阿难此大庄严陀罗尼。乃是过去诸佛之所宣说。我今为拥护罗睺罗童子。亦复利益末世众生。今复宣说。阿难若有众生。被诸罗刹及恶鬼神种种娆乱者。当以此庄严陀罗尼书于纸素。作彼随求戴于身臂。当令诸恶罗刹。乃至世间一切食膏血者。恶鬼神类不敢侵近悉皆奔走。四方四维十由旬外远避而去。当令众生得安隐乐。

阿难若有众生。恒常读诵此大庄严陀罗尼者。所有一切刀杖毒药不能为害。乃至邪明咒术罥索系缚。人及非人一切恶事悉皆解脱。乃至十由旬内。一切众生皆蒙拥护。一切灾沴咸皆殄灭。

阿难若有众生。欲持念此大庄严陀罗尼拥护自身。及为饶益一切众生者。先当择取清净胜地。预立幖帜。然自斋戒香水澡浴。当令身心内外清净。以线结界香泥涂地作曼拏罗。于曼拏罗中备诸名花。涂香烧香然灯种种供养。面北端坐正念想佛世尊。来降曼拏罗已。然后奉献种种供养。归命赞叹。发坚固心勇猛不退。为欲饶益拥护诸众生故。及求现前所作成就故。先当持诵结界庄严陀罗尼。警觉召请梵王帝释及一切天龙夜叉罗刹诸鬼神等皆来集会。当令世间一切恼害众生。诸恶夜叉罗刹部多等。闻此陀罗尼已。惊怖退散无诸障难得愿圆满。即说结界陀罗尼曰。

怛儞也(二合引)他儞隶儞隶尾摩隶(引)怛摩隶(引)护唧护唧悉哩底哩怛哩(二合)娑儞(引)啰普莎贺(引)

阿难若诵此结界庄严陀罗尼已。然后诵彼圣大庄严陀罗尼。一切所作无不成就。

尔时慈氏菩萨摩诃萨从座而起。住立佛前白言世尊。我亦为欲拥护罗睺罗童子令得安隐。亦复为欲利益未来一切众生。所有被诸娆恼。及一切恶人刀杖毒药。诸恶禁咒罥索系缚。如是等事悉令解脱。于昼夜中安隐快乐。亦说庄严陀罗尼。惟愿世尊。许我宣说。佛言当随汝意。尔时慈氏菩萨即说庄严陀罗尼曰。

怛儞也(二合引)他(引)阿嚩那(引)底播那(引)儞阿尾那(引)努祖噜祖噜惹哩驮(二合)难尼(引)难尼(引)阿驮难尼(引)三满哆难尼(引)儞哩瞢(二合)尼(引)儞哩弭(二合引)目儞(引)扇(引)底娑嚩(二合)悉怛也(三合引)野喃摩摩萨哩嚩(二合)萨怛嚩(二合引)喃(引)左洛乞叉(二合引)俱噜娑嚩(二合引)贺(引)

尔时娑婆世界主大梵天王。前白佛言。我亦为欲拥护罗睺罗童子。及拥护未来一切众生。说自庄严明。惟愿如来许我宣说。佛言善哉善哉当随汝意。时大梵天王即说庄严明曰。

三野体难盎虞哩(引)半虞哩(引)阿努哩(引)嫩努哩(引)尸契孕(二合)迦尸佉哩(引)嫩度哩(引)努哩努(二合)啰野底阿左阿左尾目左扇(引)底孕(二合)娑嚩(二合)悉怛野(三合)野喃俱噜摩摩萨哩嚩(二合)萨怛嚩(二合引)喃(引)左娑嚩(二合引)贺(引)

尔时世尊。知彼天众龙众夜叉等众及诸鬼神。各各为欲拥护罗睺罗童子及未来众生。皆悉欲说自明。佛言汝等天众龙众及诸鬼神等。欲说自明为拥护诸众生者。随汝等意各各说之。尔时善时分天。即于佛前说自明曰。

三野体难啰瑟致哩(三合引)波那(引)瑟致哩(三合引)噜地啰迦啰尼(二合引)俨鼻哩(引)努哩努(二合)哩母唧(引)设(引)讫哩(二合)啰(引)济曳(二合引)扇(引)底孕(二合)娑嚩(二合)悉怛也(三合)野喃迦噜弭摩摩洛乞叉(二合引)俱噜娑嚩(二合引)贺(引)
