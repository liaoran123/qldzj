
像前诵三洛叉。成先行法。然以香泥作窣堵波十万区。于前以苏末那花。揾三甜护万遍。即得悉地。已后一切时诵念便得丰饶。

又欲啰惹敬爱。安悉香[桿-干+皿]三甜护万遍。即兼诸眷属如僮仆敬事。

又令宰官如上。回香子揾三甜护万遍。

又令一聚落有情如上。安悉香回香子相和。护一洛叉随意。

由彼青莲华揾三甜护十万。一城所敬爱。

由彼青莲华护万遍。一切城邑欢喜。

由涂眼故见皆悦。百八加持安善那。

由百八加牛黄故点额。所向皆敬爱。

由诵真言二十一。加持菖蒲青木香。论议诤讼获胜。教命言辞人皆信受。

由加衣鬘食果等。随所与人皆悦喜。

由加安善那洛叉一切伏藏。涂眼见猿猴师子虎狼熊罴鼠狼野猫蛇鼠等。结索七结加持故。如是恐怖皆远离。
