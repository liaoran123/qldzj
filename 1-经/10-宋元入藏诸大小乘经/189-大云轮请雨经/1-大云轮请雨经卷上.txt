
如是我闻。一时佛住难陀坞波难陀龙王宫。吉祥摩尼宝藏大云道场宝楼阁中。与大苾刍及诸菩萨。摩诃萨众。复有诸大龙王。其名曰。难那龙王。坞波难那龙王。娑伽罗龙王。阿那婆达多龙王。摩那斯龙王。嚩噜拏龙王。德叉迦龙王。持国龙王。嚩素吉龙王。目真邻陀龙王。伊罗跋拏龙王。芬陀利龙王。威光龙王。吉贤龙王。电鬘龙王。大摩尼髻龙王。摩尼珠髻龙王。光耀火龙王。帝释仗锋龙王。帝释幢龙王。帝释杖龙王。赡部幢龙王。吉祥龙王。大轮龙王。大蟒蛇龙王。光味龙王。月威龙王。具吉祥龙王。寂见龙王。善见龙王。善住龙王。摩尼璎珞龙王。兴云龙王。持雨龙王。澍雨龙王。大拍胁声龙王。小迫胁声龙王。奋迅龙王。大拨拏龙王。大项龙王。深声龙王。大深声龙王。大雄猛龙王。坞钵罗龙王。大步龙王。螺发龙王。质怛罗斯那龙王。大名称龙王。翳罗业龙王。遍光龙王。驴耳龙王。商佉龙王。捺度罗龙王。坞波捺度罗龙王。安隐龙王。臆行龙王。大臆行龙王。大力龙王。呼嚧拏龙王。阿波罗龙王。蓝谟罗龙王。吉哩弭赊龙王。黑色龙王。帝释军龙王。那罗龙王。坞波那罗龙王。剑谟罗龙王。捺啰弭拏龙王。端正龙王。象耳龙王。猛利龙王。黄色龙王。电焰龙王。大电焰龙王。天力龙王。嚩噜[卄/(阿-可+辛)/木]蹉龙王。妙盖龙王。甘露龙王。河津龙王。琉璃光龙王。金发龙王。金光龙王。月幢光龙王。日光龙王。警觉龙王。牛头龙王。白色龙王。黑色龙王。焰摩龙王。妙弥龙王。虾蟆龙王。僧伽吒龙王。尼泯驮啰龙王。持地龙王。千头龙王。宝髻龙王。不空见龙王。云雾龙王。苏屣那龙王。麌波罗龙王。仁施龙王。调善龙王。宿德龙王。蛟龙王。蛟头龙王。持毒龙王。食毒龙王。莲华龙王。大尾龙王。腾转龙王。可畏龙王。善威德龙王。五头龙王。波哩罗龙王。古车龙王。嗢怛罗龙王。长尾龙王。鹿头龙王。摈(卑孕反)比迦龙王。丑相龙王。马形龙王。三头龙王。龙仙龙王。大威德龙王。那罗达多龙王。恐怖龙王。焰光龙王。七头龙王。大树龙王。爱见龙王。大恶龙王。无垢威龙王。妙眼龙王。大毒龙王。焰肩龙王。大害龙王。大嗔忿龙王。宝云龙王。大云施水龙王。帝释光龙王。波陀树龙王。云月龙王。海云龙王大香俱牟陀龙王。华藏龙王。赤眼龙王。大幢旛龙王。大云藏龙王。雪山龙王。威德藏龙王。云戟龙王。持夜龙王。云龙王。云雨龙王。大云雨龙王。大光龙王。云声离嗔恚龙王。恶瓶龙王。龙猛龙王。焰光龙王。云盖龙王。应祁罗目佉龙王。威德龙王。出云龙王。无边步龙王。苏师拏龙王。大身龙王。狼腹龙王。寂静龙王。勤勇龙王。老乌龙王。乌途罗龙王。猛毒龙王。妙声龙王。甘露坚龙王。大散雨龙王。隐(于靳反)震声龙王。相击声龙王。鼓声龙王。注甘露龙王。雷击龙王。勇猛军龙王。那罗延龙王。马口龙王。尾羯吒龙王。有如是等诸大龙王而为上首。复有八十四俱胝百千那庾多诸龙王俱来会坐。时彼一切龙王等从座而起。各整衣服偏袒右肩。合掌向佛即以种种无量无边阿僧祇数。微妙香华涂香末香。华鬘衣服宝幢旛盖。龙华宝冠真珠璎珞。宝华缯彩真珠罗网。覆如来上作众伎乐。起大殷重奇特之心。右绕佛已却住一面。

尔时诸龙心发是愿。所有一切诸世界海。微尘身海。一切诸佛菩萨众海。遍于一切诸世界海。已过所有一切四大地水火风微尘等海。所有一切诸色影像微尘数海。已过无量不可思议不可宣说阿僧祇数诸身等海。于一身化作无量阿僧祇诸手云海。遍满十方又于一一微尘分中化出无量供养云海。遍满十方。我等咸皆持以供养一切诸佛菩萨众海。无量无数不可思议不可宣说阿僧祇数无有间断普贤行愿色身云海。满虚空际住。如是菩萨色身云海。以一切宝众光明色一切日月身宫殿道场云海。以一切宝鬘云海。以一切宝光明藏楼阁云海。以一切末香树藏云海。以一切涂香烧香现一切色云海。以一切击诸音乐声云海。以一切香树云海。如是等无量无边不可思议不可宣说阿僧祇数。如是一切供养云海。如是等满虚空际住。我等咸皆供养恭敬尊重礼拜一切诸佛菩萨众海。

复以一切庄严境界照耀藏摩尼王云。海满虚空际。住我等咸皆供养恭敬尊重礼拜一切诸佛菩萨众海。

复以一切普遍宝雨庄严摩尼王云海。以一切宝光焰佛决定音乐摩尼王云海。以一切佛法平等音声普遍摩尼宝王云海。以一切普门宝焰诸佛化光云海。以一切众光明庄严显现不绝摩尼宝王云海。以一切光焰顺佛圣行摩尼宝王云海。以一切显现如来不可思议佛刹电光明摩尼王云海。以一切间错宝微尘三世佛身影像示现遍照摩尼王云海。如是等满虚空际住。我等咸皆供养恭敬尊重礼拜一切诸佛菩萨众海。

复以一切宝香间错华楼阁云海。以一切无边色摩尼宝王庄严楼阁云海。以一切宝灯香焰光楼阁云海。以一切真珠妙色楼阁云海。以一切华台楼阁云海。以一切宝璎珞庄严楼阁云海。以一切宝微尘数严饰无量庄严示现楼阁云海。以一切遍满妙庄严楼阁云海。以一切门华幢垂铃罗网楼阁云海。如是等满虚空际住。我等咸皆供养恭敬尊重礼拜一切诸佛菩萨众海。

复以一切妙金宝间杂庄严璎珞宝欢喜藏师子座云海。以一切华照耀间杂师子座云海。以一切帝青摩尼阎浮檀妙色莲华藏师子座云海。以一切摩尼灯莲华藏师子座云海。以一切摩尼光宝幢妙莲华藏师子座云海。以一切宝庄严妙色莲华藏师子座云海。以一切乐见因陀罗莲华光藏师子座云海。以一切无尽光焰威势莲华藏师子座云海。以一切宝光普照莲华藏师子座云海。以一切佛音声莲华光藏师子座云海。如是等满虚空际住。我等咸皆供养恭教尊重礼拜一切诸佛菩萨众海。

复以一切妙香摩尼树云海。以一切诸叶周匝皆如合掌出香气树云海。以一切庄严现无边明色树云海。以一切华云垂布宝树云海。以一切出于无边庄严藏树云海。以一切宝焰轮电树云海。以一切栴檀末菩萨示现神通身树云海。以一切不思议无边树神庄严菩提道场宝衣藏日电光明树云海。以一切妙音声流出意乐音普遍金光树云海。如是等满虚空际住。我等咸皆供养恭敬尊重礼拜一切诸佛菩萨众海。

复以一切无边宝色莲华藏师子座云海。以一切周匝摩尼王电藏师子座云海。以一切璎珞庄严藏师子座云海。以一切诸妙宝鬘灯焰藏师子座云海。以一切圆音出宝雨藏师子座云海。以一切华香莲华庄严宝藏师子座云海。以一切佛座现庄严摩尼王藏师子座云海。以一切阑楯垂璎珞庄严藏师子座云海。以一切摩尼宝蜂金末香胎藏师子座云海。以一切妙香宝铃罗网普庄严日电藏师子座云海。如是等满虚空际住。我等咸皆供养恭敬尊重礼拜一切诸佛菩萨众海。

复以一切如意摩尼宝王帐云海。以一切帝青宝华蕊一切华庄严帐云海。以一切香摩尼帐云海。以一切宝灯焰形帐云海。以一切佛神力出声摩尼宝王帐云海。以一切华光焰宝帐云海。以一切妙铃普遍出声焰帐云海。以一切无边色无垢妙摩尼台莲华焰帐云海。以一切金蕊台大光宝幢帐云海。以一切不思议庄严诸光璎珞帐云海。如是等满虚空际住。我等咸皆供养恭敬尊重礼拜一切诸佛菩萨众海。

复以一切杂妙摩尼宝盖云海。以一切无量光明庄严华盖云海。以一切无边色真珠藏妙盖云海。以一切诸佛菩萨慈门音摩尼王盖云海。以一切妙色宝焰华鬘妙盖云海。以一切宝光明庄严垂铃罗网妙盖云海。以一切摩尼树枝璎珞盖云海。以一切日照明彻焰摩尼王诸香烟盖云海。以一切栴檀末藏普遍盖云海。以一切广博佛境界电光焰庄严普遍盖云海。如是等满虚空际住我等咸皆供养恭敬尊重礼拜一切诸佛菩萨众海。

复以一切宝明轮云海。以一切无间宝焰光形轮云海。以一切华云电光轮云海。以一切宝光佛化宝光明轮云海。以一切佛刹现入光轮云海。以一切普门佛境界吼声宝枝光轮云海。以一切佛刹吠琉璃宝性摩尼王光轮云海。以一切无边众生色心刹那显现光轮云海。以一切佛愿生放悦意声光轮云海。以一切所化众生会妙音摩尼王光轮云海。如是等满虚空际住。我等咸皆供养恭敬尊重礼拜一切诸佛菩萨众海。

复以一切摩尼藏焰云海。以一切佛色声香味触光焰云海。以一切宝焰云海。以一切佛法震声遍满焰云海。以一切佛刹庄严电光焰云海。以一切华楼阁光焰云海。以一切宝末光焰云海。以一切劫数佛出音声教化众生光焰云海。以一切无尽宝华鬘示现众生光焰云海。以一切诸座示现光焰云海。如是等满虚空际住。我等咸皆供养恭敬尊重礼拜一切诸佛菩萨众海。

复以一切无边色宝光云海。以一切普遍摩尼王宝光云海。以一切广博佛刹庄严电光云海。以一切香光云海。以一切庄严光云海。以一切佛化身光云海。以一切种种宝树华鬘光云海。以一切衣服光云海。以一切无边菩萨诸行名称宝王光云海。以一切真珠灯光云海。如是等满虚空际住。我等咸皆供养恭敬尊重礼拜一切诸佛菩萨众海。

复以一切不可思议摩尼宝光轮云海。以一切宝焰莲华光云海。以一切无边色摩尼宝光轮云海。以一切摩尼真珠色藏云海。以一切摩尼妙宝旃檀末香云海。以一切摩尼宝盖云海。以一切清净诸妙音声悦可众心宝王云海。以一切日光摩尼庄严云海。以一切无边宝藏云海。以一切普贤色身云海。如是等满虚空际住。我等咸皆供养恭敬尊重礼拜一切诸佛菩萨众海。

尔时诸龙王等作是愿已。绕佛三匝头面作礼。得佛圣旨各各还依次第而坐。

尔时有一龙王名无边庄严海云威德轮盖。三千大千世界主。得不退转住愿力故。为欲供养恭敬礼拜于如来听受正法。来此赡部洲。时彼龙王从座而起。整理衣服偏袒右臂。右膝着地。合掌向佛。而白佛言世尊我今欲有少问。如来正遍知唯愿听许。

尔时世尊告无边庄严海云。威德轮盖龙王言。汝大龙王若有疑者恣听汝问。吾当为汝分别解说令汝心喜。作是语已时无边庄严海云威德轮盖龙王即白佛言。唯然世尊云何能使诸龙王等灭一切苦得受安乐。受安乐已又令于此赡部洲时降甘雨。生长一切树木丛林药草苗稼皆生滋味。令赡部洲一切人等悉受快乐。

尔时世尊闻是语已。即告无边庄严海云威德轮盖大龙王言。善哉善哉汝今为彼诸众生等作利益故。能问如来如是等事。汝大龙王听善听极善听。汝当作意我为汝说。龙王汝成就一法令一切诸龙除灭诸苦具足安乐。何者一法所谓行慈。汝大龙王若有天人行大慈者。火不能烧刀不能害。水不能漂毒不能中。内外怨敌不能侵扰。安乐眠睡安乐觉寤。以自福护持其身。以大福而获威德不被他凌。于人天中形貌端严众所爱敬。所行之处一切无碍。诸苦灭除心得欢喜诸乐具足。大慈力故命终之后得生梵世。汝大龙王若有天人。修大慈行获是福利是故龙王。以慈身业以慈语业以慈意业应当修行。

复次龙王。有陀罗尼名施一切众生安乐。汝诸龙等常须读诵继念受持。能灭一切诸龙苦恼与其安乐。彼诸龙等既得乐已。于赡部洲即能依时降注甘雨。使令一切树木丛林药草苗稼皆得增长。尔时龙王复白佛言。何者名为施一切乐陀罗尼句。尔时世尊即说陀罗尼曰。

怛儞也(二合)他(一)驮(引)啰抳(尼贞反)驮(引)啰抳(二)嗢跢(引)啰抳(三)三(去)钵啰(二合)底(丁以反)瑟耻(二合)跢(引四)尾惹嚩野(一合)野袜啰拏(二合五)萨底也(二合)钵啰(二合)底(同前)枳娘(二合引六)萨(引)贺(引)枳娘(二合引)曩嚩底(七)嗢答播(二合引)娜[寧*頁]尾嚧(引)贺[寧*頁](八)阿鼻洒左[寧*頁](九)阿鼻嚩野(二合引)贺啰(十音)输(上)婆(去引)嚩底(十一)阿惹么底(十二)曀呬禁婆(引)路(引)底(十三)嚩(引)贺(引)诃啰讫礼(二合)饷度曩(十四)播(引)跛戍(引)驮野(十五)沫(引)巘(引)[寧*頁]哩(引)贺迦达摩多(引十六)秫(诗聿反)驮(引)路(引)迦(十七)尾底铭啰贺啰惹素(十八)耨佉舍么曩(十九)萨嚩母驮(引二十)嚩路(引)迦曩(引)地瑟耻(二合)帝(二十一)钵啰(二合引)枳娘(二合引)曩(引)霓娑嚩(二合)贺(二十二)

佛告龙王。此陀罗尼句一切诸佛加持。汝等常须受持读诵。成一切义利得入法门。是名施一切乐句。

复次龙王。有大云所生加持庄严威德藏变化智幢降水轮吉祥金光。毗卢遮那一毛端所生种性如来名号。汝等亦复忆念受持。持彼如来名号者。一切诸龙种姓族类。一切龙王眷属徒众。并诸龙女生龙宫者。所有苦恼悉皆除灭与其安乐。是故龙王应当称彼如来名号。

南无毗卢遮那藏大云如来。

南无性现出云如来。

南无持云雨如来。

南无吉祥云威如来。

南无大兴云如来。

南无大风轮云如来。

南无大云闪电如来。

南无大云勇步如来。

南无须弥善云如来。

南无大云如来。

南无大云轮如来。

南无大云光如来。

南无大云师子座如来。

南无大云盖如来。

南无大善现云如来。

南无云覆如来。

南无光轮普遍照耀十方雷震声起云如来。

南无十方大云清凉雷声深隐奋迅如来。

南无布云如来。

南无虚空雨云如来。

南无疾行云如来。

南无云垂出声如来。

南无云示现如来。

南无广出云如来。

南无击云如来。

南无云支分如来。

南无如着云衣如来。

南无云苗稼增长如来。

南无乘上云如来。

南无飞云如来。

南无云名如来。

南无散云如来。

南无大优钵罗华云如来。

南无大香身云如来。

南无大涌云如来。

南无大自在云如来。

南无大光明云如来。

南无大云施如来。

南无大云摩尼宝藏如来。

南无云声藏如来。

南无云族如来。

南无云摄受如来。

南无散坏非时云雹如来。

南无大云高响如来。

南无大发声云如来。

南无大降雨云如来。

南无族色力云如来。

南无大云并雨水如来。

南无流水大云如来。

南无大云满海如来。

南无阳焰旱时注雨云如来。

南无无边色云如来。

南无一切差别大云示现。赡部檀飞云威德月光焰云如来应供正遍知三藐三佛陀。

尔时世尊说是如来名已。告无边庄严海云威德轮盖龙王言。汝大龙王。此等如来名号。汝等一切诸龙若能受持称名礼敬者。一切诸龙所有苦难。皆悉解脱普获安乐。得安乐已即能于此赡部洲。降注甘雨令一切药草丛林树木苗稼悉皆增长。

尔时三千大千世界主无边庄严海云威德轮盖龙王。复白佛言世尊我今启请如来说陀罗尼句。令于未来末世之时。于赡部洲亢旱不降雨处。诵此陀罗尼。即当降雨。饥馑恶世多饶疾疫。非法斗诤人民恐怖。妖星变怪灾害相续。有如是等无量苦恼。以佛威神加持皆得除灭。唯愿世尊以大慈悲愍诸众生。为说陀罗尼句。警觉诸龙悉令受持。能使诸天欢喜踊跃。能摧一切诸魔遮止众生灾害逼恼。能作息灾吉祥之事。能除妖星变怪。如来所说五种雨障亦皆消灭。即令此赡部洲雨泽以时。唯愿如来为我等说。
