
归命净诸恶趣王　　如来应供正等觉
一心敬礼释师子　　说曼拏罗灭恶趣

我今为利益诸众生故。于如来所说根本大教。演说观想净诸恶趣大曼拏罗法。阿阇梨欲作法时。先择静处安坐澄心。观法无我得现前已。然后想自颈上出大莲花。于莲花上现出◇阿字。复想阿字变成月轮。又想月轮变成◇吽字。吽字变成五股金刚杵。又想此杵移于舌上。方得名为金刚舌。此后方得自在持诵。次于二手中亦想◇阿字。阿字变成月轮。月轮变成◇吽字。吽字变为白色五股金刚杵。如是观想得现前已。方得名为坚固金刚手。然后得用此手结一切印。用金刚陪啰嚩法而作拥护。用金刚室珂啰等而作金刚界。以金刚围绕如此结界利益众生。又观想虚空亦复作结界。中作曼拏罗。于曼拏罗中有无数佛身。量如芥子相好端严一一分明。时阿阇梨即想涂香烧香名花及灯。乃至上妙种种饮食而作供养。又想虚空曼拏罗外。复有天龙夜叉罗刹摩睺罗伽部多必隶多必舍左等。皆来随喜亦受供养。如是作供养已。将此功德忏悔回向发愿利乐众生。复以妙言赞于佛德。即说偈曰。

我佛最上尊　　天人之大师
善哉以法力　　能净诸恶趣
众生离恶趣　　修行证菩提
天龙夜叉等　　合掌礼于佛
各各礼佛已　　隐身而不现

如是观想一一分明得成就已。次于心中观想月轮于月轮上想有曼拏罗。得现前已。然后复想空中曼拏罗。亦复分明已。即结金刚钩印摄入心中。想二曼拏罗相合为一。又结印安住。即成毕竟相应曼拏罗。于此曼拏罗中。观想本身为释迦佛。于佛心中复现圆月。而于月中想有本尊微妙真言。名净诸恶。趣此妙真言才心念时。于刹那顷放大光明。普照一切众生之界。下至地狱饿鬼畜生之趣。而彼光明所照众生。应有罪业以光威力灭尽无余。又想光明灭恶趣已。召彼众生来入相应曼拏罗中。时阿阇梨口诵灌顶微妙真言。以法净水与灌其顶。令诸众生悉成佛子。又想以上妙供具普供养之时。阿阇梨手持铃杵。于曼拏罗前而说赞言。

稽首释师子　　善转妙法轮
能灭三界中　　一切诸恶趣
稽首金刚顶　　法界真言理
演出第一义　　利益诸众生
稽首宝生顶　　等观众生界
遍三界有情　　悉施与灌顶
稽首莲花顶　　妙观察自性
怜愍诸众生　　降甘露法雨
稽首羯磨顶　　自性所作受
善作种种业　　息众生苦恼
稽首光明顶　　能普照三界
恶趣中众生　　善能为救护
稽首宝幢顶　　持如意宝幢
财施诸众生　　能满一切愿
稽首利佛顶　　能断诸烦恼
降伏四魔军　　利生成正觉
稽首白伞盖　　诸相具足身
遍周三界中　　唯佛一法王
戏鬘与歌舞　　香花及灯涂
常奉觐如来　　今至诚稽首
护门诸贤圣　　钩索与锁铃
各住本方位　　今至诚稽首
稽首欢喜地　　乃至法云等
十地大菩萨　　今至诚稽首
梵王与帝释　　摩诃自在天
日月及火风　　罗刹部多等
悉能护十方　　我一心稽首

作赞叹已。又复观想尽三界空。于风与水际中间化成金轮。于金轮上想现◇宋字。宋字变成妙高山。四宝所成四方广阔。于彼山上想现◇勃龙(二合)字。变成大曼拏罗名净诸恶趣。其曼拏罗四方四门。门上各有楼阁。以四绳为界。四门四隅有金刚宝种种严饰。复有众宝璎珞及宝铃铎处处悬挂。宝幢幡盖四边围绕。于曼拏罗中想有八辐轮。于轮中心有莲花花中有师子宝座。座上有月轮。于月轮中有释迦佛。以大慈悲智慧方便。利益众生故现出真言相。真言曰。

唵(引)母儞(引)母儞(引一)摩贺(引)母儞(引)娑嚩(二合引)贺(引二)

时阿阇梨即复入三摩地。名除盖障净诸恶趣。从三摩地出已。诵前真言王及结法轮印。印以二手作金刚拳。却从檀慧次第而开。当诵真言结印之时。能断一切众生轮回之业又复说偈喻曰。

譬如众蜂采莲花　　遇夜花合不能出
明旦日出其花开　　彼采花蜂方得脱
众生轮回亦复然　　常受禁缚于三有
释迦师子大慈悲　　与解禁缚令解脱

阿阇梨说此喻已。复想心中月轮现前。即起首持诵从金刚大佛顶。至金刚钩等真言曰。

唵(引)那莫萨哩嚩(二合)讷哩誐(二合)底波哩输达那啰(引)惹野(一)怛他(引)誐多(引)野(二)阿啰贺(二合)帝(引)三藐讫三(二合)没驮(引)野(三)怛[寧*也](切身下同)他(引四)输达儞(引五)尾输达儞(引)尾输达儞(引六)萨哩嚩(二合引)嚩啰拏尾输达儞(引)娑嚩(二合引)贺(引七)

诵此真言已。复说真言曰。

唵(引)嚩日啰(二合)吽(引)发吒(半音一)

诵此真言时。想本心中生五色光。与真言同从口出。普照一切世间。其中众生所有苦恼悉皆息灭。光与真言合而为一。其光还复入于本心。复从心中出生金刚大佛顶如来。相好具足。其身白色光焰炽盛。手作触地印。安曼拏罗轮东辐之位。

复诵真言曰。

唵(引)啰怛那(二合)满怛囕(二合引一)

诵此真言时。同前口门出光与真言。普照一切世间。息灭众生苦恼已。还复入于本心。复从心中化出宝生顶如来。身大青色相好具足光明炽盛。手作施愿印。能与三界一切众生授其灌顶。安曼拏罗轮南辐之位。

复诵真言曰。

唵(引)钵讷谟(二合引)怛摩纥陵(二合一)

诵此真言时。同前于口门出光与真言。普照三界一切世间。息灭众生苦恼已。还复入于本心。复化出莲花顶如来。身赤色相好具足光焰炽盛。手作禅定印。怜愍三界一切众生。安曼拏罗轮西辐之位。复诵真言曰。

唵(引)尾沙舞(二合引)怛摩恶(一)

诵此真言时。同前于口门出光与真言。同照三界一切世间。息灭众生苦恼已。还入本心。化出羯磨顶如来。身绿色相好具足光焰炽盛。手作施无畏印。能成就种种事业。救度众生解脱轮回。安于曼拏罗轮北辐之位。

复次从心想出◇唵字。从唵字出生光明顶如来。身赤白色相好具足。光焰炽盛照于三界。右手持日轮左手安腰侧。安曼拏罗轮东南隅辐位。

复次从心想出◇吽字。从吽字出生宝幢顶如来。身赤黑色相好具足。光焰炽盛照于三界。手持如意宝幢。能净众生贪嫉之垢。安于曼拏罗轮西南隅辐位。

复次从心想出◇提字。从提字出生利佛顶如来。身如虚空色。相好具足光焰炽盛。照于三界利益众生。右手持剑左手持经。安曼拏罗轮西北隅辐位。

复次从心想出◇讫陵(二合)字。从讫陵字出生白伞盖顶如来。身纯白色相好具足。光焰炽盛照于三界。手持白伞盖。安曼拏罗轮东北隅辐位。

如是轮辐之位。诸如来皆坐众宝莲华座。复次从心想出◇吽(引)◇怛囕(二合)◇纥陵(二合)◇恶真言。从此真言出生四亲近菩萨。其身色仪相及手印相。并依法则。安于轮外四隅之位莲华月上座。

复次从心想出香花灯涂戏鬘歌舞八菩萨等。于曼拏罗轮外。次第各依本位莲华座上坐。如是安已次诵真言曰。

唵(引)萨哩嚩(二合)僧塞哥(二合)啰(一)波哩秫驮达哩摩(二合)帝(引二)誐誐那三母讷誐(二合)帝(引三)摩贺(引)那野(四)波哩嚩哩(引)娑嚩(二合引)贺(引五)

诵此真言时。又复观想。出生慈氏等十六大菩萨。是菩萨等于曼拏罗四方。各安四位。从初起首于曼拏罗东门。第一先安慈氏菩萨。身作黄色光焰炽盛。右手执龙花树枝左手执军持。于莲华月上跏趺而坐。第二位安不空见菩萨。身黄色。右手执莲华左手安腰侧。于莲华上跏趺而坐。第三位安除一切罪障菩萨。身白色光焰炽盛。右手执钩左手执军持。于莲华月上跏趺而坐。第四位安破一切忧闇菩萨。身黄白色光焰炽盛。右手持宝杖左手作拳安腰侧。于莲华月上跏趺而坐。

复次于曼拏罗南门安四菩萨。第一位安香象菩萨。身白绿色光焰炽盛。右手擎香象左手安腰侧。第二位安勇猛菩萨。身白玻璃月色。右手持剑左手作拳安腰侧。第三位安虚空藏菩萨。身如虚空色及黄白色。右手持莲华华上有妙法藏。左手安腰侧能持虚空性。第四位安智幢菩萨。身大青色。右手持如意宝幢。左手作拳安腰侧。是四菩萨皆于莲华上跏趺而坐。

复次于曼拏罗西门安四菩萨。第一位安甘露光菩萨。身如月色。右手持甘露瓶。左手作拳安腰侧。第二位安月光菩萨。身白色。右手持开敷莲华。华上有月。左手作拳安腰侧。第三位安贤护菩萨。身赤白色。右手持炽盛光明宝。左手作拳安腰侧。第四位安炽盛光菩萨。身赤色。二手持金刚半惹啰。是四菩萨皆于莲华月上跏趺而坐。

复次于曼拏罗北门安四菩萨。第一位安金刚藏菩萨身青白色。右手执优钵罗花。花上有金刚杵。左手安腰侧。第二位安无尽意菩萨。身如军那花及如月色。二手持知阏伽瓶调伏诸众生。第三位安辩积菩萨。身浅绿色。右手持莲华华上有宝积。左手作拳安腰侧。第四位安普贤菩萨身黄色。右手执宝树枝。左手作拳安腰侧。是四菩萨皆于莲华月上跏趺而坐。此十六大菩萨。具大慈悲能利益众生。

复次观想四护门菩萨。初想◇[口*弱]字。出生金刚钩菩萨身。如军那花及如月色。安曼拏罗东门位。次想◇吽字。出生金刚索菩萨。身黄色。手持金刚索安曼拏罗南门位。次想◇网字。出生金刚锁菩萨。身赤色。手持金刚锁。安曼拏罗西门位。次想◇呼字。出生金刚铃菩萨。身如玻璃色。手持金刚铃。安曼拏罗北门位。此四菩萨具大慈悲皆于莲华月上跏趺而坐。

如是观想法。名为最上曼拏罗王三摩地亦名羯磨王三摩地。释迦师子现前。安住一切曼拏罗净诸恶趣为见众生处于众苦。以本来法故分别说。

复次演说印相及真言仪轨。欲结印作法事时。先诵此真言曰。

唵(引)那莫萨哩嚩(二合)讷哩誐(二合)底(一)波哩输驮那啰(引)惹野(二)怛他(引)誐多(引)野阿啰曷(二合)帝(引三)三藐讫三(二合)没驮(引)野(四)怛[寧*也](切身下同)他(引五)唵(引)输达儞(引)输达儞(引六)萨哩嚩(二合)播(引)波尾输达儞(引七)秫提(引八)萨哩嚩(二合)羯哩摩(二合引)嚩啰拏(九)尾秫提(引)娑嚩(二合引)贺(引十)

释迦师子三昧印。以二手作禅定相内心想真实成印。

金刚佛顶印亦名金刚坚牢印。以二手紧作金刚缚。以中指头相着成印。

金刚光明佛顶印。不改前印以二中指如宝形。又改如莲华。如前复如金刚形。余指如炽盛光。又改作合掌成印法。印不改前相。以二无名指与小指立竖。二头指作莲华形。竖二中指如金刚半惹啰。金刚杵安心。又观想于颈上出莲华月想印在月上成印。

作此法印时诵前真言同用。

转法轮印是释迦佛印。触地印施愿印禅定印无畏印。如是四印依法次第用。光明光佛顶印亦名三摩地印。以右手如持杖势安心。左手如持剑势。又改以左手头指竖立。右手头指展舒。复以二手相合如伞盖成印。以前真言各各随印同用。

大菩提印。依金刚观想法及根本教。香花灯涂戏鬘歌舞等八菩萨。及四护门菩萨。各依法用印。

复次十六大菩萨印。

慈氏菩萨印。以二手作金刚拳相合。改舒二头指。中指微屈如持花成印。

不空见菩萨印。以左手作拳安腰侧。右手头指中指展舒。如目形成印。

除一切罪障菩萨印。以二手作金刚拳。舒二头指微屈如钩成印。

破一切忧闇菩萨印。以左手作拳安腰侧。右手如持宝杖势成印。

香象菩萨印以左手作拳安脐轮。右手如持莲花势成印。

勇猛菩萨印。以左手作金刚拳安腰侧。右手如持剑势成印。

虚空藏菩萨印。以左手作金刚拳安心上。右手亦作金刚拳。于虚空右旋成印。

智幢菩萨印。以二手作金刚拳。复改右手如持幢势成印。

甘露光菩萨印。以二手如持阏伽瓶势成印。

月光菩萨印。以左手作金刚拳安髀上。右手亦作金刚拳安胁。复改舒右拳。以拇指小指相捻。如月轮成印。

贤护菩萨印。以二手相向于心上。如开敷莲花相成印。

炽盛光菩萨印。以二手作金刚拳。复改如甲胄安胸前成印。

金刚藏菩萨印。以左手作金刚拳安腰侧。右手亦作金刚拳安心上。复舒右手中指竖立成印。

无尽意菩萨印。以左手作金刚拳安心上。右手作施愿相成印。辩积菩萨印。以左手作金刚拳安脐轮。右手作弹指相成印。

普贤菩萨印。以左手作金刚拳安腰侧。右手作拳如宝形成印。

如是诸印皆与前真言同用。或用幖帜若无幖帜用羯磨印。当如是了知诸大印相。

复次若初入曼拏罗时。当先二手结金刚印并诵真言。净身中诸罪。真言曰。

唵(引)萨哩嚩(二合)尾咄(半音呼一句)嚩日啰(二合)阿提瑟吒(二合引)那(二)三摩曳(引)吽(引三)

诵此真言时。以印印心颈两目眉间鼻耳腰膝腨二足及隐处。以为拥护。

复诵真言钩取身中一切罪业。真言曰。

唵(引)输驮儞(引一)萨哩嚩(二合)播(引)播(引)那野吽(引二)

复诵净身中一切罪。真言曰。

唵(引)萨哩嚩(二合)尾咄(半音一)萨哩嚩(二合)播(引)野尾输(引)驮儞吽(引)发吒(半音二)

复诵净一切恶趣。真言曰。

唵(引)萨哩嚩(二合)尾咄(半音一)咄噜(二合引)吒吽(引二)
