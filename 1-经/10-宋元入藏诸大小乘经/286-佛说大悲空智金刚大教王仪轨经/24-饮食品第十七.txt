
复次书写爱持我今当说。用桦皮叶等长十二指。书此经者亦令受三昧耶戒。用最上香墨。或复刺血以骨为笔。又此经及前[巾*(穴/登)]像。或不受三昧耶戒及余恶人。若令见者不能成就。乃至他世堕诸恶趣。又此经法而常顶戴。或置余部大乘经中密令护持。复次饮食我今当说。或眼目修广如是人来于曼拏罗。所以上味法食而供养者。于诸义利而获成就。或冢圹间清净山林。众所住处及大海岸如是饮食。布座九位以虎皮为座或寒林衣。中位分布空智金刚诸瑜儗尼等随知方隅。安虎皮座以三昧耶食。或供王者馔一心供养。于眷属曼拏罗广大成就。又复用一莲华器满中盛酪。作莲华印契手奉自师尊作大礼敬。取已自食获大福报。求成就者当如是恭敬。
