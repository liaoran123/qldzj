
尔时那拏天复说印相法。此印相乃是最上成就之法。行人将欲作法结。印先须洁净两手。复用涂香已方可结印。

那拏天根本印。

两手作合掌。中指双起小指亦然。拇指如钩。中指复屈如环头指亦如是。此大印有大威德。善作一切事。乃至令诸类举动说事。及调伏夜叉罗刹等。亦可作句召。如是等事悉得成就。亦能成就一切法。结此印时诵大明曰。

唵咄致咄致酤钵啰莎贺(引)

母捺誐啰印。

又复前印以拇指头屈。中指如金刚安于顶上。结此印时诵大明曰。

唵唧致唧致(一)唧唧致(二)母捺誐(二合)啰吽(三)

此印及大明能成一切事。

那拏天心印。

不改前印。以二手如金刚。头指屈如月。结此印时诵大明曰。

唵咄噜致咄噜致莎贺(引)

此印及大明。能调伏一切夜叉罗刹。及诸龙乃至诸恶等。

诸天心印。

不改前印。屈二头指竖二拇指成印。结此印时诵大明曰。

唵那拏哩尼(一)儞嚩惹野吽发吒(半音二)

此印及大明。能作一切成就法。

一切夜叉罗刹心印。

以二手平掌。头指中指拇指紧相着成印。结此印时诵大明曰。

唵那谟窣睹(二合)帝部帝说啰(引)野(一)那拏酤钵啰写(引)努摩睹(二)摩贺(引)[薛/女]那(引)地钵底曩(三)吠设啰(二合)嚩赧苏多(四)吽唧致莎贺(引五)

此印及大明。善调诸曜及一切夜叉罗刹部多等。结此印及诵明时。彼夜叉等咸悉溃散。若不尔者头裂七分。

诸天印。

不改前印。开二头指舒二小指。结此印时诵大明曰。

唵钵啰摩虞呬也(二合)葛(一)入嚩(二合)啰入嚩(二合)啰(二)钵啰(二合)入嚩(二合)啰吽(三)

此印及大明。亦能作一切成就法。

那拏天心印。

不改前印。以二头指如环。二中指如钩。磔开二小指成印。结此印时诵心明曰。

唵[(曷-人+乂)*頁]啰[(曷-人+乂)*頁]啰(一)钵啰(二合)[(曷-人+乂)*頁]啰莎贺(引二)

尔时那拏天说是印明已。复言若有行人作诸成就法者。当须常行三密。所谓三昧及印相大明等。然可依法。作诸成就事所作皆成。
