
尔时那拏天复说大明曰。

那谟(引)啰怛那(二合)怛啰(二合)夜(引)野(一)那谟吠设啰(二合)嚩拏写(二)摩贺(引)啰(引)惹写(三)那谟那拏酤钵啰写(四)虞呬也(二合)哥地钵帝(五)那拏酤钵啰摩(引)嚩[口*栗]多(二合)拽沙也(二合引)蜜(六)噜半阿耨钵末噜半苏噜半(七)那拏酤钵囕酤钵啰(八)赞捺噜(二合)刚那[口*栗]多(二合)刚(九)呬末刚勃啰(二合引)末刚(十)那拏那拏(十一)那拏酤钵囕(十二)嚩啰嚩啰酤钵啰(十三)摩贺(引)虞呬也(二合)刚(十四)嚩[(曷-人+乂)*頁]嚩(二合)朗嚩[(曷-人+乂)*頁]嚩(二合)朗(十五)布卢布卢(十六)母布卢母布卢(十七)酤钵啰那拏酤钵啰娑嚩(二合引)贺(引十八)

是时那拏天说大明已。复白佛言。世尊我此大明是最上大无畏。善能调伏诸夜叉所作成就法。决定悉皆成一念此大明圆满最上事。若有行人诵此大明得精熟已。然后乃作种种之事。若人欲离散设咄噜者。当用佉祢啰木作橛长八指。以此大明加持一遍已。于设咄噜挼啰钉之。即速离散若欲解除者当出彼橛即得除解。又法若欲令设咄噜嗢讷摩多者。当用白芥子诵大明加持一遍已。掷彼屹哩诃中。彼即得嗢讷摩多。若欲除解者当用安悉香。诵大明一遍加持已。于彼屹哩诃中烧即得除解。

又法若欲复作离散者。当用摩努沙阿悉帝作橛长八指。诵大明加持一遍。烧安悉香熏。复以此橛钉彼挼啰。于三夜中彼即离散。

又法若欲破坏设咄噜者。当用阿欲末野没捺誐啰。同彼名字诵大明加持一遍已。钉于地中彼即破坏。若欲解除当出没捺誐啰。即得除解。或钉湿摩舍那中。彼设咄噜即部多执持。若出没捺誐啰即得除解。或钉舜儞也誐啰中。彼得毗舍左屹啰贺执持。出即除解。或钉屹啰摩挼啰前。彼印捺哩野即得禁缚。出即除解。或钉野中彼即离于本处。奔入山野犹如獐鹿。出即除解。如是等法诵大明加持一遍。烧安悉香皆速成就。

又法若欲辟除夜叉罗刹者。当作四方曼拏罗烧安悉香。以没捺誐啰打曼拏罗。彼夜叉罗刹并诸眷属皆悉远去。

又法若欲驱使夜叉罗刹者。当塑画彼形像。然后诵大明。加持没捺誐啰一遍已。用打形像。彼夜叉罗刹即现本身。随行人意作种种事。或有伏藏皆悉引示。乃至财谷悉皆供给。一切侍奉犹如僮仆。

又法若欲求毗沙门供给者。当塑画彼像。烧安悉香熏诵大明。以没捺誐啰打之。彼毗沙门即现本身。当施行人一切所愿。财谷等事悉皆供给。

又法若欲求毗沙门成就法者。当往有毗沙门像处。烧安悉香。以手按毗沙门足。诵大明七遍彼像即起。若不速起头破七分。又加持白芥子打掷像面。彼像即语行人。所问随意皆说。乃至引示有伏藏处。又复用白芥子及灰相和。诵大明加持七遍。安毗沙门像顶烧安悉香。复诵大明一遍。彼毗沙门天与百眷属。持诸财宝现行人前。所欲之事皆得成就。

又法若欲求那罗延天成就法者。当就有那罗延天像处。行人烧安悉香。手按像足诵念大明像即行动。复诵大明加持白芥子打掷彼像。时像即语当施行人。一切所愿皆得成就。及能成就一切仪轨。

又法若欲求大自在天法成就者。当择一葛波罗具法者。用白芥子诵大明加持七遍已。盛于葛波罗内安大自在天像顶。是时彼天当与行人一切成就。复于像前烧安悉香。诵此大明天像即语。告行人言汝所欲事我皆为作。乃至所须一切供给。

又法若欲求梵天成就者。行人往有梵天像处。当用牛乳浴天像身。烧安悉香诵此大明。时彼梵天现于本相。立行人前谓行人言。随汝所求。一切仪轨成就之法皆悉与汝。所有浴天像乳行人自食。从此之后未闻之法皆悉得闻。多闻深广譬如大海。具微妙音如紧那罗。三业清净增寿千岁。乃至一切成就仪轨皆得成就。

又法若行人欲降龙者。当塑作龙身安曼拏罗中。以香花供养。用葛啰尾啰枝诵大明加持一遍打彼龙身。复诵大明加持彼龙。即现本身降大甘雨。乃至承受一切事。

又法若欲止雷雹者。当塑作龙身。用石榴枝诵大明。加持一遍已。打彼龙身雷雹即止。

又法若欲止风者。当用扫帚诵大明加持已。安楼阁上其风即止。

又法若破设咄噜者。当用葛啰尾啰枝烧安悉香熏。诵大明加持一遍打葛波罗。彼设咄噜即破。以此法破一切部多夜叉罗刹等亦得随意。

如是大明所作成就法。皆须烧安悉香加持悉得成就。
