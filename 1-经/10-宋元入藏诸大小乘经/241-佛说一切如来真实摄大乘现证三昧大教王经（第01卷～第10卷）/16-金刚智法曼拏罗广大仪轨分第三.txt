
尔时具德金刚手菩萨摩诃萨。复入一切如来微妙金刚智印三昧曼拏罗加持三摩地。说此最上自心明曰。

唵(引)速(引)叉摩(二合)嚩日啰(二合)倪也(二合引)那三摩野吽(引一句)

尔时世尊阿閦如来。即入一切如来金刚萨埵微妙金刚智印三昧曼拏罗加持三摩地。说此最上自心明曰。

唵(引)嚩日啰(二合)萨埵速(引)叉摩(二合)倪也(二合引)那三摩野吽(引一句)

尔时世尊宝生如来。即入一切如来金刚宝微妙智金刚印三昧曼拏罗加持三摩地。说此最上自心明曰。

唵(引)嚩日啰(二合)啰怛那(二合)速(引)叉摩(二合)倪也(二合引)那三摩野吽(引一句)

尔时世尊无量寿如来。即入一切如来金刚法微妙金刚智印三昧曼拏罗加持三摩地。说此最上自心明曰。

唵(引)嚩日啰(二合)达哩摩(二合)速(引)叉摩(二合)倪也(二合引)那三摩野吽(引一句)

尔时世尊不空成就如来。即入一切如来金刚羯磨微妙智印三昧曼拏罗加持三摩地。说此最上自心明曰。

唵(引)嚩日啰(二合)葛哩摩(二合)速(引)叉摩(二合)倪也(二合引)那三摩野吽(引一句)

尔时世尊大毗卢遮那如来。即入一切如来微妙智金刚三摩地。于是三摩地中。从一切如来心。成具德执金刚者。微妙智金刚光明。为出现已。普照一切世界。于一切如来众及一切如来微妙智金刚三摩地三摩钵底中。坚固作已。复成一聚三摩地智妙金刚身遍观察已。合为一体。出生如来智身。于世尊大毗卢遮那如来心中。如理而住。

是时具德金刚手菩萨摩诃萨。即入一切如来智心。如是入已。说此一切如来微妙智大三昧金刚大明曰。

速(引)叉摩(二合)嚩日啰(二合一句)

说是大明时。从一切如来心中。出现具德金刚手菩萨摩诃萨。以一切如来微妙智金刚加持影像身。于一切如来鼻端而住。说此颂曰。

大哉一切正觉尊　　微妙金刚我广大
由广大性微妙故　　普能舒遍于三界

时具德金刚手菩萨摩诃萨。作是说已。即于一切如来鼻端。以微妙金刚智相。舒遍一切如来身。如是舒遍已。又复遍周法界与虚空界合。由是微妙金刚智相舒遍普尽虚空界故。即于一切如来智金刚加持影像身中。如理而住。如是影像身。于刹那间。混入一切如来智金刚中。观察金刚法性已。即于一切如来及一切如来微妙智金刚三摩地中。如理而住。然后从一切如来金刚中说。一切如来三摩地智心明曰。

嚩日啰(二合)那(引)毗怛他(引)誐多吽(引一句)

说是心明时。具德金刚手菩萨摩诃萨。复入自心微妙智。与一切如来身合。如是入已。于自心中成金刚影像。如理而住。

是时一切如来。即说萨埵金刚等四大智心明曰。

嚩日啰(二合引)怛摩(二合)葛(一句)

此即金刚萨埵智印。

纥哩(二合)捺嚩(二合)日囕(二合引)酤舍(一)

此即一切如来集会加持智印。

底瑟姹(二合)啰(引)誐嚩日啰(二合)钵啰(二合)尾舍纥哩(二合)捺炀(一句)

此即一切如来随爱乐智印。

阿呼(引)嚩日啰(二合)睹瑟致(二合一句)

此即大欢喜智印。

是等名为一切如来大金刚等持门。

尔时具德金刚手菩萨摩诃萨。复入一切如来心微妙智。与自心合。如是入已。于自心中。以金刚加持影像身。如理而住。即此金刚影像相。说四心明曰。

嚩日啰(二合)啰怛那(二合引)怛摩(二合)葛纥哩(二合)捺野(一句)

此即一切如来灌顶智印。

嚩日啰(二合)苏(引)哩野(二合)底瑟姹(二合一句)

此即大光明曼拏罗庄严智印。

嚩日啰(二合)特嚩(二合)惹(引)誐啰(二合)鑁(一句)

此即一切如来意愿圆满智印。

纥哩(二合)捺野嚩日啰(二合)贺(引)萨(一句)

此即一切如来大喜出生智印。

是等名为一切如来宝等持门。

尔时具德金刚手菩萨摩诃萨。复入自微妙智。与自心合。如是入已。以金刚加持影像身。如理而住。即此金刚影像相。说四心明曰。

嚩日啰(二合)钵讷摩(二合引)怛摩(二合)葛(一句)

此即一切法平等性智印。

纥哩(二合)捺嚩(二合)日啰(二合)酤(引)舍(一句)

此即一切如来智慧印。

底瑟姹(二合)嚩日啰(二合)作讫啰(二合)纥哩(二合)捺炀钵啰(二合)尾舍(一句)

此即入大轮智印。

嚩日啰(二合)[口*爾]贺嚩(二合引)誐啰(二合)纥哩(二合)捺野(一句)

此即一切如来法语离戏论智印。

是等名为一切如来法等持门。

尔时具德金刚手菩萨摩诃萨。复从自心金刚心。入金刚微妙智。与金刚心合。如是入已。复以极微妙金刚影像身。加持而住。说此极微妙金刚影像等四心明曰。

萨哩嚩(二合)嚩日啰(二合引)怛摩(二合)葛(一句)

此即一切如来巧业智印。

纥哩(二合)捺嚩(二合)日啰(二合)葛嚩左(一句)

此即极难敌精进智印。

底瑟姹(二合)嚩日啰(二合)药叉纥哩(二合)捺野(一句)

此即破一切魔境界智印。

嚩日啰(二合)母瑟耻(二合)纥哩(二合)捺野(一句)

此即一切如来缚智印。

是等名为一切如来羯磨等持门。

尔时具德金刚手菩萨摩诃萨。又复舒遍微妙智相。与一切如来身合。从是出已。即现金刚手大菩萨身。复成金刚萨埵等大菩萨像。各各标帜安自心已。即复安立金刚界大曼拏罗相应法用。于净月曼拏罗自心等持等至中。依止而住。

复次具德金刚手菩萨摩诃萨。为欲成办一切如来三摩地智神通事等。说此金刚智微妙智曼拏罗。

我今次第当演说　　最上妙月曼拏罗
其相犹如金刚界　　金刚微妙故此说
大曼拏罗法相应　　如教安立大萨埵
金刚坛中画佛相　　佛曼拏罗如是立
坛中遍画大萨埵　　自印安心如教说
应作三摩地坐相　　二手当结金刚缚

复次宣说金刚微妙法曼拏罗钩召等仪轨。谓于大曼拏罗中依相应法。所有入等仪轨随应作已。然后授与大智标帜。当随自心所作事业。

复次教授大印智法。

从舌及齶渐出已　　次复系想于鼻端
微妙金刚乐触生　　即得心住于等引
微妙金刚乐触中　　从是出生殊胜相
是相广大舒遍故　　心亦广大遍一切
随心所乐而舒遍　　广大即遍于三界
复次渐略应旋复　　乃至鼻端而摄入
从是已后诸所有　　常应观想妙等引
坚固所作遍一切　　三摩地智即安立

即说如是等心明曰。

速(引)叉摩(二合)嚩日啰(二合一句)

飒颇(二合)啰嚩日啰(二合一句)

僧诃啰嚩日啰(二合一句)

嚩日啰(二合)捺哩(二合)茶底瑟姹(二合引一句)

若于有情起慈心　　与大坚固应同起
由心广大法相应　　一切有情亦广大
由慈广大相应故　　所起悲心亦复然
一切有情利相应　　遍诸所行悉广大
自性光明遍一切　　本来清净虚空等
是中若法若非法　　普观清净悉欢喜
所有一切极恶者　　彼等非佛菩提器
以大舍心平等观　　亦为彼等皆摄受

即说如是等心明曰。

摩贺(引)梅(引)怛哩野(三合)飒颇(二合)啰(一句)摩贺(引)葛噜拏(引)飒颇(二合)啰(引一句)

萨哩嚩(二合)戍驮钵罗(二合)摸(引)捺飒颇(二合)啰(一句)

萨哩嚩(二合)萨埵(引)三冒(引)驮野(一句)

复次教授一切如来随念智。

若处虚空若余方　　微妙金刚应和合
若坐若起威仪中　　金刚影像常观想
于一切处亦如是　　微妙金刚常和合
而诸菩萨心金刚　　观想常住妙等引
彼金刚手大影像　　于一切处常观想
微妙金刚法相应　　如其所说依次第
观佛影像遍一切　　所有诸相皆具足
如其所说依次第　　随应观想妙等引

即说如是等心明曰。

嚩日啰(二合引)目契(引)婆嚩(一句)摩贺(引)冒(引)地萨埵(引)尾舍(一句)

嚩日啰(二合)播(引)尼捺哩舍(二合)野莎噜半(一句)

没驮(引)努塞蜜哩(三合)爹(引)尾舍(一句)

微妙金刚相应故　　即当观想于自身
自身现月影像中　　净菩提心应观想
复于净妙月轮中　　如应观想于自身
自身即是金刚像　　萨埵金刚想无异
微妙金刚法相应　　如应观想于自身
自身萨埵金刚心　　萨埵金刚想无异
如应观想于自身　　所有诸相皆具足
自身即是佛影像　　诸佛菩提应观想

即说如是等心明曰。

三满多跋捺啰(二合引)尾舍(一句)萨埵嚩日啰(二合引)尾舍(一句)

嚩日啰(二合)萨埵三摩(引)提倪也(二合引)那(引)尾舍(一句)怛他(引)誐都(引)[亢*欠](一句)

复次教授一切如来法性秘密印智。

我即等同于诸佛　　一称金刚秘密语
金刚莲华二相合　　令诸有情同妙爱
我即等同大金刚　　一称金刚秘密语
金刚莲华二相合　　决定钩召诸世间
我即等同金刚法　　一称金刚秘密语
金刚莲华二相合　　普遍世间悉调伏
我即等同巧金刚　　一称金刚秘密语
金刚莲华二相合　　即能成就诸事业

复次教授一切如来智金刚加持三摩地印智。

微妙金刚法相应　　观想金刚住心中
自身即是佛影像　　由是观故即成佛

复次教授金刚萨埵三摩地印智。

微妙金刚相应故　　心金刚等彼诸众
金刚萨埵等应观　　能施一切自成就

复次教授一切如来部三摩地三昧印智。

从彼金刚缚出生　　等持三昧邪胜印
十六大士应如次　　彼等缚印今当说

所谓加趺相。高起势。捻箭势。向心住相。头额处。背间。肩上。笑处。持口门心。剑心。开敷。从口散顶。胸处。面处。大指处。心前等。

复次教授最上法印次第。

吒计(引一句)

誐啰(二合)誐啰(二合一句)

末吒(半音一句)

阿屹啰(二合一句)

怛囕(二合)怛囕(二合一句)

盎盎(一句)

唐唐(一句)

怛哩(二合引)吒(一句)

特哩(二合)吒(一句)

勃哩(二合)吒(一句)

酤(引)舍(一句)

郝郝(一句)

嚩嚩(一句)

鑁鑁(一句)

发吒(半音一句)

屹啰(二合)萨(一句)

复次教授最上法羯磨。

所谓诸欲作者。依三昧法。应结微妙金刚智拳。皆从二羽和合而作。
