
复次今说一切如来金刚三昧印智法门。颂曰。

先作坚固金刚掌　　谓以十指互相交
即此所说金刚掌　　不改便结金刚缚
所有一切三昧印　　皆从金刚缚所生
我今宣说成结仪　　彼金刚结为最上
萨埵金刚坚固作　　竖二中指如牙相
二中指间复微屈　　此名阿閦佛胜印
大指中指如宝形　　复屈中指如莲相
即以此印屈头指　　三佛之印应如次
我今次第当演说　　中方最胜如来部
所有三昧邪胜印　　成结事业皆成就
先以二手如月相　　离二中指如金刚
余诸指面皆不着　　此名萨埵金刚印
头指如钩头指交　　复作善哉弹指相
金刚萨埵此四印　　能成一切诸印众
宝金刚印竖大指　　复以头指面相合
不改前印以中指　　无名小指皆展舒
竖无名指如幢相　　复以二小指相合
即以此印作旋转　　而复安置于笑处
复次展舒二大指　　彼二头指而微屈
即此中指面相合　　是为金刚利剑印
即此竖二无名指　　及二小指交如轮
复次解彼大指缚　　然后展舒从口起
小指大指面相合　　集会羯磨金刚印
即以此印竖头指　　复次展舒于心住
屈二头指如牙相　　二小指合而复解
小指大指二中间　　屈二头指而相附
竖二大指于心中　　即复展舒成鬘印
即以胜掌从口散　　然后旋舞顶上合
以金刚缚而下施　　复金刚掌而上献
竖二大指而相附　　然后展舒如涂势
由一头指先微屈　　复二大指而结缚
大指头指二如锁　　然后金刚胜拳合
次当说彼印成就　　金刚成就为最上
先以自印安于心　　是为萨埵金刚定
我今次说彼事业　　金刚事业为最上
金刚界等诸胜印　　普遍集会诸如来
曼拏罗中阿阇梨　　刹那加持于弟子
由结萨埵金刚印　　得如执金刚无异
由结金刚钩妙印　　即能普召一切佛
妙爱金刚相应故　　尚能随爱等觉者
由结金刚善哉印　　即得诸佛施欢喜
以金刚喜妙相应　　诸佛咸赞善哉语
由结宝金刚印故　　即获诸佛妙灌顶
以结金刚日妙印　　得与佛光等无异
由成金刚幢印故　　即能圆满一切愿
金刚大笑法相应　　得与诸佛同喜笑
遍持金刚法相应　　即得金刚法无异
金刚利剑遍持故　　即能断除诸烦恼
坚结金刚轮印故　　诸曼拏罗为主宰
金刚结印相应故　　成就最上金刚语
羯磨金刚印和合　　得同金刚羯磨事
坚结金刚甲胄印　　即获金刚所成身
由结金刚牙胜印　　能破一切魔恶者
坚结金刚拳印故　　能令一切印顺伏
由金刚戏得妙乐　　金刚鬘得胜庄严
金刚歌得语威肃　　金刚舞得诸供养
金刚香得大悦泽　　金刚华得妙端严
世清净由金刚灯　　金刚涂香获妙香
金刚钩能普钩召　　以金刚索能引入
由金刚锁能善缚　　金刚铃故遍警悟

复次宣说一切法印。

金刚智摄一切佛　　能作坚固金刚界
我今次第当演说　　彼诸法印如仪轨
诵三昧邪萨怛鑁　　得为一切印主宰
若诵阿那野萨嚩　　即能普召于诸佛
阿呼苏佉若称诵　　能令诸佛生妙爱
娑度娑度称念时　　悉得善哉咸欢喜
若诵苏摩贺怛鑁　　诸佛即为授灌顶
噜布儞廋多诵时　　获得胜妙法光明
阿哩他钵啰必帝　　称诵即能满诸愿
诃诃吽诃此笑声　　得与诸佛同喜笑
若诵萨哩嚩迦哩　　所有非法皆清净
耨佉砌那称诵时　　速能断除一切苦
没驮冒地如是诵　　得为曼拏罗主宰
诵钵啰帝摄没那　　能与诸佛同语论
若诵苏嚩始怛鑁　　得一切处皆自在
儞哩婆野萨怛鑁　　称诵刹那离怖畏
若诵设咄噜薄叉　　而能吞伏诸怨敌
若诵萨哩嚩悉提　　圆满一切成就法
若诵摩贺啰帝语　　能得微妙最上乐
噜波输婆称诵时　　即具庄严妙色相
率噜怛啰燥契野　　称诵即能获妙乐
若诵萨哩嚩布惹　　而得最上妙供养
钵啰贺罗儞儞语　　随诵能生适悦心
颇罗誐摩称诵时　　随应获得诸胜果
若诵苏帝惹屹哩　　而能得彼大妙光
苏巘唐儗称诵时　　得妙涂香常清净
阿邪呬[口*弱]普钩召　　阿呬吽吽能引入
呬萨普吒鑁能缚　　健吒恶恶能警动
今说如上诸法印　　所有清净成就法
于舌观想彼金刚　　一切事业皆成就

复次今说诸羯磨印成结仪则。

先作坚固金刚拳　　二羽等引而两分
由此成二金刚印　　然后当说结仪则
左金刚指而平受　　右手起立以成印
此印名为觉最胜　　由此即成佛菩提
阿閦如来触地印　　宝生如来施愿相
无量寿尊胜定仪　　不空成就施无畏
复次如应今演说　　所有羯磨印次第
金刚萨埵等大士　　金刚事业皆随转
高举势掷金刚杵　　二手复如持钩相
然后相应如射法　　次善哉相住于心
二手金刚灌顶相　　于心复示月轮形
左手持箭右射势　　复次旋转向口散
二手开莲右边住　　左剑安心挥斫相
又复旋转如火轮　　二羽金刚从口散
以金刚舞旋复解　　次从两颊于顶住
小指甲胄头指牙　　二金刚拳复相附
次作金刚高举相　　合掌顶礼心战悚
先作系鬘次口散　　后金刚舞而旋转
次以金刚拳仪则　　香等供养应如次
此即一切佛供养　　如教分别供养印
复以二头指如钩　　次二小指如大钩
后复如索二如锁　　又二手背相逼附
复次说上成就法　　金刚事业平等作
众金刚成妙金刚　　于自心中应观想
次说羯磨印事业　　金刚事业具种种
是中由结智拳故　　即能遍入诸佛智
由结阿閦佛印故　　获得坚固意无动
以结宝生佛印故　　即能摄受他所作
由结正法轮印故　　而善转彼大法轮
以无畏印得胜速　　能与众生施无畏
坚结金刚高举印　　即得金刚萨埵乐
以金刚钩能普召　　刹那集会诸如来
金刚箭印妙爱故　　金刚眷属尚能成
由彼金刚大喜印　　诸佛咸施善哉声
以结金刚大宝印　　即能从师受灌顶
遍持金刚大日故　　得与金刚日无异
由竖金刚胜妙幢　　即能普雨诸宝雨
遍持金刚大笑故　　速与诸佛同喜笑
金刚妙华遍持故　　即能善观金刚法
坚结金刚利剑印　　速能断除一切苦
遍持金刚轮印故　　即能转彼妙法轮
由彼诸佛离语言　　金刚念诵即成就
金刚舞印供养故　　诸佛尚能生妙爱
以结金刚甲胄印　　乃获金刚真实性
金刚利牙遍持故　　即彼金刚尚能坏
以金刚拳摧一切　　善得诸印皆成就
由金刚戏得妙乐　　金刚鬘故获妙色
金刚歌得妙歌音　　金刚舞故生善爱
金刚香得大悦泽　　金刚华感净庄严
金刚灯供得妙光　　金刚涂香获香体
彼金刚钩能普召　　而金刚索能引入
由金刚锁善缚门　　金刚铃故遍警动

复次今说一切印相都结仪则。

所谓先应结金刚缚。次以诸指摧拍自心。诵此心明曰。

嚩日啰(二合)满驮[口*但]啰(二合)吒(半音一句)

然后乃可结一切印。即能于自身语心金刚中。而得自在。

次结金刚遍入印。诵此心明曰。

嚩日啰(二合引)吠(引)舍恶(一句)

由是心明。即能遍入。皆同亲友和合而住。然后即得密印三昧。诵此大士随念心明曰。

摩贺(引)三摩邪萨都(引)[亢*欠](引句)

由是心明。于一切印悉得成就。此即都结一切印仪轨。

复次宣说都成就仪。

谓彼最先应结自印。以是自印观自身萨埵。诵此心明曰。

三摩踰(引)[亢*欠](一句)

如是观自身萨埵已复用此大明加持。

三摩邪萨埵阿提底瑟姹(二合)莎[牟*含](一句)

复次宣说诸成就仪。

若欲求彼义利成就者。诵此心明曰。

阿哩他(二合)悉提(一句)

由是心明。得印成就。获大义利。

又若欲求神通成就者。诵此心明曰。

哩提悉提(一句)

又若欲求金刚持明成就者。诵此心明曰。

嚩日啰(二合)尾[寧*也](切身引)达啰(一句)

由是心明。随其所乐即得最上持明成就。

又若欲求最上成就者。当以自印心明如理加持。即得成就。

复次宣说一切印众通用法仪。

谓即如应坚固所作。乃能于自身语心金刚中。得如金刚诸所作用。若所用印加持缓慢。或自欲解散。亦应坚固所作。诵此心明曰。

唵(引)嚩日啰(二合)萨埵三摩邪(一句)摩耨播(引)罗野(二)嚩日啰(二合)萨埵堆奴(引)波底瑟姹(二合)捺哩(二合)厨(引)弥(引)婆嚩(三)苏都(引)沙踰(二合引)弥(引)婆嚩(四)阿耨啰讫都(二合引)弥(引)婆嚩(五)苏补(引)沙踰(二合引)弥(引)婆嚩(六)萨哩嚩(二合)悉提孕(二合)弥(引)钵啰(二合)野蹉(七)萨哩嚩(二合)葛哩摩(二合)苏左弥唧多室哩(二合)野酤噜(八)吽(引)诃诃诃诃呼(引)(九)婆誐鑁萨哩嚩(二合)怛他(引)誐多嚩日啰(二合)摩(引)弥(引)扪左嚩日哩(二合)婆嚩(十)摩贺(引)三摩邪萨埵恶(引)(十一)

由是心明故。设有违背如来。毁谤正法。造是五无间业。及余一切恶作之人。于一切如来密印欲求成就者。于现生中亦得金刚萨埵坚固体性。随其所乐。若最上成就。若金刚成就。若金刚萨埵成就。乃至一切如来胜上成就等。一切成就皆悉获得。此即具德一切如来金刚萨埵。作如是说。

复次宣说彼一切印都解仪则。

谓彼等如是　　彼彼所生印
随彼彼处解　　应诵是心明

嚩日啰(二合)穆(一句)

然后从自心起结金刚宝印。安自灌顶处。以二头指作灌顶相。分手缠头。复作系鬘。即以此印成甲胄印。诵此心明曰。

唵(引)嚩日啰(二合)啰怛那(二合)阿毗诜左萨哩嚩(二合)母捺囕(二合引)弥(引)捺哩(二合)池(引)酤噜(一句)嚩啰葛嚩际(引)那鑁(二)

然后解此甲胄系鬘印已。次当齐掌而拍。成金刚欢喜。印诵此心明曰。

嚩日啰(二合)睹沙野(二合)呼(引一句)

以是印明解灌顶缚。作欢喜已。即得金刚坚固之体。与金刚萨埵等无有异。

复次颂曰。

一称金刚萨埵名　　随其所欲得妙乐
才称念间悉能成　　如金刚手之所说

此即具德普贤菩萨。作如是说。

复次颂曰。

金刚萨埵等大士　　善作一切成就事
随意持诵于此中　　一切教法得成就
密句心印及诸明　　随其所乐诸理趣
依教所说及自作　　于一切处皆成就

复次宣说四种秘密胜供养事。以金刚歌而为歌咏。彼彼大明曰。

唵(引)嚩日啰(二合)萨埵僧屹啰(二合)贺(引一句)嚩日啰(二合)啰怛那(二合)摩耨多囕(一句)嚩日啰(二合)达哩摩(二合)誐(引)野乃(一句)嚩日啰(二合)葛哩摩(二合)葛噜婆嚩(一句)

然后若欲入曼拏罗者。先于内曼拏罗中。以是四明作金刚歌咏及金刚舞等。以二手掌结彼秘密四供养印。作供养事。次于外曼拏罗。作金刚香等四种供养。各安本处。次当启白一切如来。随所乐欲献香等供养已。复献上味诸饮食等一切乐具。后如其仪轨引弟子入。即授弟子一切如来成就金刚禁戒。

此是一切佛体性　　金刚萨埵手中住
汝今应当常受持　　金刚萨埵坚固禁

复授是大明曰。

唵(引)萨哩嚩(二合)怛他(引)誐多(一句)悉提嚩日啰(二合)三摩邪底瑟姹(二合)(二)伊沙怛网(二合引)驮(引)啰野(引)弥(三)嚩日啰(二合)萨埵呬呬呬呬吽(引)(四)

然后告弟子言。汝于一切时。不应以此秘密法门说示他人。即为随应授誓心明。后于一切时。如应入曼拏罗。随力献诸供养。启白一切如来。作用事已。当结萨埵金刚印。从下向上次第而解。诵此心明曰。

唵(引)讫哩(二合)都(引)嚩萨哩嚩(二合)萨埵(引)哩他(二合)悉提哩捺(二合)多(引一句)野他(引)耨誐(引)(二)[薩/女]蹉特网(二合)没驮尾沙焰(三)布那啰(引)誐摩那(引)野睹(四)嚩日啰(二合)萨埵穆(五)

以是心明。于一切曼拏罗中应如是作。及以三昧邪胜印。如应而解。
