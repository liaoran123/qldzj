
尔时具德持金刚者。闻诸如来劝请语已。即入一切如来三昧。出生金刚加持三摩地。说此金刚界大曼拏罗颂曰。

复次我今当演说　　最上广大曼拏罗
其相犹如金刚界　　是故名为金刚界
如教次第应安立　　曼拏罗中诸相分
先以大萨埵大印　　普遍加持作观想
于前印处即当起　　如理观视于诸方
以高举相次第行　　金刚萨埵应念诵
应取新线坚妙合　　称其分量而善用
行人持线以抨量　　随力应作曼拏罗
其坛四方及四门　　复以四刹而严饰
及以四线而交络　　缯帛妙线等庄严
于其四隅诸分位　　及诸门户相合处
各各钿饰金刚宝　　次第抨外曼拏罗
外坛中心如轮相　　复次渐入于中宫
以金刚线善抨量　　设以八柱而间饰
于彼金刚胜住处　　而复饰以五轮坛
于是所立轮坛中　　如教安立佛形像
于彼中心曼拏罗　　佛像周围当安布
四胜三昧邪印契　　如其次第应图画
以金刚步而渐进　　次第安四曼拏罗
所谓阿閦佛等四　　一切佛像皆安立
先画阿閦曼拏罗　　持金刚等众齐等
次画宝生曼拏罗　　金刚藏等众圆满
次无量寿曼拏罗　　金刚眼等众清净
不空成就曼拏罗　　金刚巧业等应画
于内轮坛诸隅分　　当画金刚明妃众
其外轮坛四隅处　　应画佛供养等四
然后于彼四门中　　安四护门大明王
次复于外轮坛处　　各应安立大萨埵
然后如其本部仪　　结胜三昧邪印契
金刚阿阇梨入已　　开印普遍为惊觉
次诵金刚警觉心　　阿字是为所教令
作自加持称自名　　然后金刚作成就
金刚阿阇梨次结　　萨埵金刚钩召印
复作弹指遍警觉　　召请一切佛菩萨
即刹那间一切佛　　金刚萨埵同集会
遍满一切曼拏罗　　普遍召请咸来集
然后次应结大印　　金刚萨埵乃亲近
一遍应诵百八名　　依法次第而称赞
既集会已施欢喜　　一切如来悉坚固
金刚萨埵本法成　　作大慈友而安住
然后于其四门处　　金刚钩等应作法
胜大羯磨印等作　　以三昧法而安立
胜三昧邪等诸印　　萨埵金刚等亦然
应诵惹吽鑁呼明　　求大萨埵法成就
然后佛等一切众　　并大萨埵咸集会
依法钩召即遍入　　悉得相应而敬爱
然作秘密供养事　　诸大我者悉欢喜
如教利益诸众生　　能作一切成就事
如是一切曼拏罗　　于中所有诸法用
是即金刚阿阇梨　　如教所作诸事业

复次宣说金刚界中诸曼拏罗。所有弟子入坛法等广大仪轨。今先说彼弟子入曼拏罗仪。诸欲入者。谓应先于普遍无余诸有情界起救护心。悉令获得适悦快乐。及得一切最上悉地。诸有入此大曼拏罗者。不应拣择是严非器。何以故。世尊谓有有情造大罪业。彼或于此大曼拏罗见已入己。即得当离一切恶趣。世尊或有有情。受诸饮食五欲娱乐。世间义利坚着不舍。即以此世间之法而为先行。但能于此曼拏罗中随欲所作。亦得一切意愿圆满。世尊或有有情。爱乐戏笑歌舞饮食快乐等事。又复于此一切如来大乘现证三昧法性不了知故。入余天族坛中。为求一切意愿圆满。取着彼中爱乐快乐戏笑等事。乃于一切如来曼拏罗中受学法等。妄生怖畏而不能入。于彼恶趣坛路门中。生住着心。如是等类。若能于此金刚界大曼拏罗相应而入。为求一切适悦快乐胜爱乐事最上悉地者。亦得成就。即能转彼入诸恶趣现前道等。世尊或有有情。修正法者。爱乐一切如来戒定慧法最上方便悉地果等。为求无上佛菩提故。修习一切禅定解脱地位等法。遍历无量无边苦者。如是等类。入此金刚界大曼拏罗中。如来之果即能速证。不为难得。况余一切成就法等。

复次宣说礼敬仪轨。谓先普礼四方一切如来。先作金刚合掌。全身委地礼东方如来。大明曰。

唵(引)萨哩嚩(二合)怛他(引)誐多(一句)布儒(仁祖切)波塞他(二合引)那(引)野(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)萨埵(引)提瑟姹(二合)莎[牟*含](引切身下同三)

如前金刚合掌安于心间。即以颡礼南方如来。大明曰。

唵(引)萨哩嚩(二合)怛他(引)誐多(一句)布惹(引)毗尸(引)哥(引)夜(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)啰怛那(二合)阿毗诜左[牟*含](引)(三)

如前金刚合掌复安于头。即以口礼西方如来。大明曰。

唵(引)萨哩嚩(二合)怛他(引)誐多(一句)布惹(引)钵啰(二合)嚩哩多(二合)那(引)夜(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)达哩摩(二合引)钵啰(二合)嚩哩多(二合)野[牟*含](引)(三)

如前金刚合掌。从头渐下安于心间。即以顶礼北方如来。大明曰。

唵(引)萨哩嚩(二合)怛他(引)誐多(一句)布惹(引)葛哩摩(二合)尼(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)葛哩摩(二合)酤噜(引)[牟*含](引)(三)

然后金刚阿阇梨。令金刚弟子以绯帛覆面。结萨埵金刚印。诵此大明曰。

三摩野萨怛鑁(三合一句)

然后以二中指持于华鬘成印。即入曼拏罗。诵此大明曰。

三摩野吽(引一句)

入曼拏罗已。然后授此誓诫言。汝今已得入一切如来曼拏罗中。当观我即从彼金刚智所生。由是金刚智故。汝即当得一切如来一切悉地。况余所有悉地法邪。若有不见大曼拏罗者。汝不应为说此三昧法。若为说者违越三昧。然后金刚阿阇梨。自结萨埵金刚印。安于金刚弟子顶。安已作是言。诸不应说人。汝为说者。以此三昧金刚摧碎汝顶。次以三昧。印水诵是心明加持。一遍然后授与弟子。令饮说此誓心大明曰。

嚩日啰(二合)萨埵莎焬帝(引)[寧*也](切身下同一句)纥哩(二合)捺曳(引)三摩嚩悉体(二合)多(二)儞哩毗(二合)[寧*也]怛怛刹(二合)赧夜(引)夜(引)(三)[寧*也]祢突噜(二合引)夜(引)祢[牟*含]那野(四)嚩日噜(二合引)捺迦姹(五)

然以誓诫告弟子言。汝从今已后。想我即同金刚手尊。如我所作汝亦应作。汝当于我勿生轻慢。无令于汝返招殃咎。命终之后堕大地狱。复授誓诫心曰。

萨哩啰(二合)怛他(引)誐多(引)室左(二合引)提底瑟姹(二合)当(引一句)嚩日啰(二合)萨都(引)弥(引)阿(引)尾舍睹(二)

然后金刚阿阇梨。即结萨埵金刚印。说是大明曰。

阿焬多怛三(二合)摩踰(引)嚩日囕(二合一句)嚩日啰(二合)萨埵弥帝三蜜哩(三合)多(二)阿(引)尾舍野睹帝捺曳(二合引)嚩(三)嚩日啰(二合)夜(引)那末耨多囕(四)嚩日啰(二合引)尾(引)舍恶(五)

然后开前萨埵金刚印。复结忿怒拳。如大乘现证三昧等法。以金刚语随其所乐应当持诵。然作召入法。当召入时。从微妙智生。以是智故。即能如应觉了他心。知过去未来等事得心坚固。能于一切如来教中。息除诸苦。及得远离一切怖畏。得一切萨埵一切如来威力加持。得一切悉地现前成办。得未曾有欢喜适悦妙乐出生。于彼妙乐中。或得成就诸三摩地。或得成就诸陀罗尼。或得圆满一切意愿。或复得成一切如来。然后即用彼印。安于自心以解弟子。诵是大明曰。

唵(引)底瑟姹(二合)嚩日啰(二合一句)捺哩(二合)厨(引)弥(引)婆嚩(二)赊(引)说都(引)弥(引)婆嚩(三)纥哩(二合)捺野弥(引)提底瑟姹(二合)(四)萨哩嚩(二合)悉亭左弥(引)钵啰(二合)野蹉(五)吽(引)(六)诃诃诃诃呼(引)(七)

次令弟子以所持华鬘。[打-丁+勉]于曼拏罗中。诵是大明曰。

钵啰(二合)底(引)蹉嚩日啰(二合)呼(引一句)

然后华所堕处。即是本尊成就。次复以其华鬘。系弟子头上。诵是大明曰。

唵(引)钵啰(二合)帝屹哩(二合)恨拏(二合)埵(一句)弥[牟*含]萨埵摩贺(引)末罗(二)怛夜(引)末驮夜(引)底(引)那摩贺(引)萨怛吠(二合引)那(三)钵啰(二合)底漆睹(引)婆嚩帝(四)尸(引)竭囕(二合)左(引)写悉[亭*夜](切身下同)底(五)

然后阿阇梨。为其弟子除去面帛。诵是大明曰。

唵(引)嚩日啰(二合)萨埵莎焬底[寧*也](一句)作刍讷伽(二合引)吒那怛怛钵(二合)啰(二)乌讷伽(二合引)吒野底萨哩嚩(二合引)刍(引)(三)嚩日啰(二合)作刍啰耨多囕(四)呬嚩日啰(二合)播舍(五)

然令弟子于大曼拏罗中次第观视。弟子于曼拏罗中才观视时。即得一切如来威力加持。金刚萨埵安住自心。即见曼拏罗中。有其种种光明轮等诸神通事。入一切如来妙加持性。或见具德大持金刚者为现本身。或见如来等。从是已后。所有一切义利一切意愿。随欲所作皆得成就。乃至得成持金刚尊。及成一切如来。如是大曼拏罗。遍观视已。然后金刚阿阇梨。以金刚加持宝瓶香水。灌弟子顶。诵是大明曰。

嚩日啰(二合引)毗诜左(一句)

然后阿阇梨。随以一印而为系鬘。作自标帜安双手中。如是告言。汝今已受诸佛如来金刚灌顶。得一切佛摄受于汝。汝当善得金刚成就。说是大明曰。

唵(引)嚩日啰(二合引)提钵底埵(引一句)阿毗诜左(引)弥底瑟姹(二合)(二)嚩日啰(二合)三摩野萨怛鑁(三合三)

次当授与弟子金刚灌名。说是大明曰。

唵(引)嚩日啰(二合)萨埵埵(引句)摩毗诜左(引)弥嚩日啰(二合)那(引)摩(引)毗尸(引)哥多(二)呬(引)嚩日啰(二合)那(引)摩(三)

若为弟子授金刚名。应加系字随用而呼。如上说入一切曼拏罗广大仪轨。

复次问弟子言。汝爱乐义利出生悉地智邪。神通成办悉地智邪。持明成办悉地智邪。乃至一切如来最上成办悉地智邪。然后随其所乐如应为说。应先教示义利成办悉地印智。颂曰。

金刚影像先安立　　如应观想在心中
随方观想彼地形　　是处即当见伏藏
金刚影像遍图画　　如应观想在空中
随所堕处乃应观　　是处即当见伏藏
金刚影像住于舌　　智者随应如理观
自言是处有伏藏　　如言随现即真实
金刚影像遍所成　　如应观想于己身
观其遍入随堕处　　是处即当见伏藏

彼等心大明曰。

嚩日啰(二合)儞提(一句)

啰怛那(二合)儞提(一句)

达哩摩(二合)儞提(一句)

迦哩摩(二合)儞提(一句)

次当教示金刚神通成办悉地印智。颂曰。

金刚遍入所生已　　金刚水成金刚形
如应观想速成就　　即能于其水上行
金刚遍入所生已　　随其所宜自色形
如应观想彼相应　　即得自身同佛色
如前遍入己身已　　自身即同于虚空
如应观想随所欲　　即得隐身而自在
金刚遍入自生性　　观想自身如金刚
然后腾踊而高升　　即能随意虚空行

彼等心大明曰。

嚩日啰(二合)惹罗(一句)

嚩日啰(二合)噜(引)波(一句)

嚩日啰(二合引)哥(引)舍(一句)

嚩日啰(二合)摩[亢*欠](呼郎切一句)

次当教示金刚持明成办悉地印智。颂曰。

妙月影像遍图画　　上踊空中随意行
观想双手持金刚　　金刚持明得成就
妙月影像净周遍　　金刚大宝如应观
随其所欲清净身　　于刹那中即腾踊
升于净月轮相中　　手持金刚妙莲华
观想金刚眼清净　　即得持明法成就
次于净妙月轮中　　羯磨金刚当观想
速持金刚妙巧业　　一切持明得成就

彼等心大明曰。

嚩日啰(二合)达啰(一句)

啰怛那(二合)达啰(一句)

达哩摩(二合)达啰(一句)

迦哩摩(二合)达啰(一句)

次当教示一切如来最上成办悉地印智。颂曰。

巧业金刚三摩地　　思惟遍满虚空界
随其所欲金刚身　　于刹那中即腾踊
萨埵清净三摩地　　观想最上亦复然
获得自在五神通　　速疾大智得成就
金刚萨埵众所成　　犹如虚空极广大
坚固随念速疾成　　自身即得持金刚
诸佛影像众所成　　离障寥廓等空界
于一切佛等持门　　是中证得诸佛果

彼等心大明曰。

嚩日啰(二合)嚩日啰(二合一句)

戍驮戍驮(一句)

萨埵萨埵。

没驮没驮(一句)

如是一切悉地智成办已。

复次宣说秘密总持堪忍法门。先为宣说誓心明曰。

唵(引)嚩日啰(二合)萨埵莎焬帝[寧*也](一句)纥哩(二合)捺曳(引)三摩嚩悉体(二合引)多(二)儞哩毗(二合引)[寧*也]怛怛刹(二合)赧夜(引)夜(引)(三)[寧*也]祢没噜(二合引)夜祢摩那焬(四)

次说誓诫言。汝今不应违越于此誓心三昧。无令于汝返招殃咎。勿使此身命终之后堕大地狱。然后教示秘密印智。颂曰。

金刚遍入发生已　　以金刚掌微细指
一切等摄而齐拍　　山石尚能作敬爱
金刚遍入法相应　　金刚妙缚能摧坏
彼微细指和合时　　山石亦能遍警振
即以如前遍入法　　彼金刚缚悉展舒
而复诸指使遍开　　刹那能坏于百族
微细遍入法相应　　所有诸指皆等摄
以金刚缚而作解　　能夺一切极恶苦

复次宣说秘密成就。若男子若女人。谓应遍入于婆儗中。彼遍入已。想彼诸身普遍展舒。

彼心大明曰。

嚩日啰(二合)嚩舍(一句)

嚩日啰(二合引)吠舍(一句)

嚩日啰(二合)诃那(一句)

嚩日啰(二合)诃啰(一句)

授彼心已。然后教示本尊四种印智。复说此誓诫言。诸余未知。此一印者。汝当慎勿为其指示。何以故是彼有情。以不见大曼拏罗故。辄结是印者不得成就。彼即生疑返招殃咎。速趣命终堕于无间大地狱中。复堕恶趣。复次宣说一切如来萨埵成就大印智。是即一切如来现证菩提印。颂曰。

先从心智发生已　　次应观想金刚月
自身即是诸佛形　　复当观想金刚界
由此才获成就间　　即得智寿及力年
一切随意悉能行　　乃至佛果不难得

次说结金刚萨埵成就大印。颂曰。

以高举相戏掷杵　　作金刚慢自在势
安住身语心金刚　　金刚萨埵即已是
由此一切能遍行　　一切欲主获妙乐
寿力胜色及神通　　金刚萨埵等无异
而彼身语心金刚　　如其图画顺修习
具足所有标帜印　　即作大萨埵成就
复次宣说于诸教　　能成及彼所成法
诸成就者大事业　　今当次第而宣说
日日先当依时分　　如应作自加持等
诸成就法善作已　　然后随欲而自在

复说大印成就广大仪轨。颂曰。

金刚遍入发生已　　大印所作如仪轨
其印如前法所结　　随应观想大萨埵
彼智萨埵得见已　　即应观想于自身
结印钩召遍入已　　作敬爱已得成就

彼心大明曰。

嚩日啰(二合)萨埵恶。

此是金刚遍入心。

嚩日啰(二合)萨埵捺哩(二合)舍(一句)

此是大士随念心。

惹吽(引)鑁呼(引)

此是大萨埵钩召遍入妙缚敬爱心。复次颂曰。

此三摩邪萨怛鑁　　遍入于彼后月轮
观自身即萨埵故　　诵三摩邪萨怛鑁
由彼萨埵大印故　　观想己身即彼身
以金刚语妙成就　　即一切印皆能成
若诵惹吽鑁呼明　　即能遍入一切佛
起如善意妙相应　　即得广大胜成就
复次我说羯磨法　　金刚羯磨胜无上
诸佛随念妙悉地　　速疾得成正觉尊
萨埵金刚妙成就　　获得一切印主宰
大宝金刚成就故　　即为一切宝主宰
妙法金刚由成就　　即能任持诸佛法
羯磨金刚印相应　　能办金刚众事业
金刚萨埵法成就　　由结萨埵大智印
金刚钩召法相应　　持金刚者悉能召
金刚妙爱大印智　　即能善爱一切佛
金刚善哉法相应　　即得诸佛皆欢喜
金刚宝印如仪轨　　即得诸佛授灌顶
金刚妙光法相应　　金刚光明悉获得
持习金刚幢相应　　即得一切愿圆满
金刚大笑法相应　　得与诸佛同喜笑
金刚妙法理相应　　即能任持金刚法
由金刚利法相应　　即得诸佛胜妙慧
持习金刚轮因故　　即能转彼大法轮
金刚妙语若相应　　即得诸佛语成就
金刚胜业成就故　　速得金刚胜事业
金刚甲胄若被身　　得金刚身妙坚固
金刚药叉由成就　　金刚药叉等无异
以金刚拳妙缚成　　得一切印皆成就
金刚嬉戏成就故　　即得金刚妙乐事
金刚宝鬘法相应　　得一切佛施灌顶
金刚妙歌相应故　　即得金刚妙歌咏
金刚旋舞法相应　　普能供养一切佛
金刚烧香法相应　　普施世间大适悦
金刚妙华法相应　　能作世间敬爱事
金刚灯明大印契　　以供养故得净眼
金刚涂香妙相应　　能除一切诸苦恼
金刚钩召法相应　　能作钩召诸胜业
以金刚索相应故　　普令一切遍引入
金刚锁法相应故　　即能堪任一切缚
由金刚铃遍警觉　　一切遍入令欢喜
