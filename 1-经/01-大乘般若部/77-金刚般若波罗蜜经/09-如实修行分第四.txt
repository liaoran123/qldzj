
“复次，须菩提，菩萨不住于事行于布施，无所住行于布施，不住色布施，不住声、香、味、触、法布施。须菩提，菩萨应如是布施，不住于相想。何以故？若菩萨不住相布施，其福德聚不可思量。
“须菩提，于汝意云何？东方虚空可思量不?”
须菩提言：“不也，世尊.”
佛言：“如是，须菩提，南西北方、四维、上下虚空可思量不?”
须菩提言：“不也，世尊.”
佛言：“如是，如是，须菩提，菩萨无住相布施，福德聚亦复如是，不可思量.”
佛复告须菩提：“菩萨但应如是行于布施。
