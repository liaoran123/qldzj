
“世尊，云何菩萨大乘中发阿耨多罗三藐三菩提心？应云何住？云何修行？云何降伏其心?”
尔时，佛告须菩提：“善哉！善哉！须菩提，如汝所说，如来善护念诸菩萨，善付嘱诸菩萨。汝今谛听，当为汝说。如菩萨大乘中发阿耨多罗三藐三菩提心，应如是住，如是修行，如是降伏其心.”
须菩提白佛言：“世尊，如是愿乐欲闻!”
佛告须菩提：“诸菩萨生如是心：‘所有一切众生、众生所摄——若卵生、若胎生、若湿生、若化生、若有色、若无色、若有想、若无想、若非有想非无想，所有众生界、众生所摄，我皆令入无余涅槃而灭度之。如是灭度无量无边众生，实无众生得灭度者。’何以故？须菩提，若菩萨有众生相即非菩萨。何以故非？须菩提，若菩萨起众生相、人相、寿者相，则不名菩萨。
