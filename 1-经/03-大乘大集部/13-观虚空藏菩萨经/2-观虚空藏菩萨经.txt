
右观虚空藏菩萨经，按开元录，系是单译，止有二纸。经后旧尚有八纸经文，准校勘大藏竹堂讲师批，该是后人采集虚空藏经咒，并诸经中佛名及咒，以为劝世修行法，不可连在观虚空藏经后，下竺本及福本皆无。又按此经，世尊先于深功德经，说治罪法，名决定毗尼；有三十五佛者，即出宝积经第九十卷优波离会，与决定毗尼经同本，余文皆例此。然详观所批理，亦可以意会。徒存似是，姑为删之。

