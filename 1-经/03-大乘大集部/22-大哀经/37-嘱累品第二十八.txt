
于是总敖王菩萨前白佛言：“至未曾有！世尊，善分别说此经典义，所演微妙其辞粲丽。菩萨元首所当行者，降制一切诸魔异学，方便随时导御诸典，而复悦可得众生心，出生一切诸乘之行，悉入如来无极功勋，亲具诸愿显现大道。是经典者，所名为何？云何奉行?”
佛告总敖王菩萨：“是经号《如来大哀》，佛所宣教当奉持之。闻如来善莂未曾虚妄，当奉持之.”
佛说如是，总敖王菩萨，十方世界来会开士，诸大弟子，释、梵、四王，天、龙、鬼、神、犍沓和、阿须伦、迦留罗、真陀罗、摩睺勒，比丘、比丘尼、童士、童女，一切众会诸天世人，闻佛所说，莫不欢喜。
