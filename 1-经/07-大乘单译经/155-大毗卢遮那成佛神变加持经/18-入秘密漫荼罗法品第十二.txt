
尔时世尊。又复宣说入秘密漫荼罗法。优陀那曰。

真言遍学者　　通达秘密坛
如法为弟子　　烧尽一切罪
寿命悉焚灭　　令彼不复生
同于灰烬已　　彼寿命还复
谓以字烧字　　因字而更生
一切寿及生　　清净遍无垢
以十二支句　　而作于彼器
如是三昧耶　　一切诸如来
菩萨救世者　　及佛声闻众
乃至诸世间　　平等不违逆
解此平等誓　　秘密漫荼罗
入一切法教　　诸坛得自在
我身等同彼　　真言者亦然
以不相异故　　说名三昧耶
