
复次坚意。若善男子善女人发大乘心。若佛现在若灭度后。众华璎珞若上华香以为供养。以是经故当得八具足福。身色具足。财物具足。眷属具足。持戒具足。禅定具足。智慧具足。多闻具足。所愿具足。是名八具足福。尔时世尊欲明此义。即说偈言。

若求佛道者　　供养佛塔庙
世世得福报　　汝当一心听
常具足身色　　见者心清净
福德大财富　　及得善眷属
安住于戒品　　能深入禅定
得多闻智慧　　无量如大海
诸有所愿求　　皆悉能成就
世间中尊上　　第一良福田
以是善根故　　得相三十二
相相各明显　　以是庄严身
是一一诸相　　以众好庄严
一一诸相中　　各有八十光
是一一光中　　其明甚清彻
于八十种好　　亦出诸光明
从善业因缘　　亦从愿故生
随诸愿差别　　故得如是相
足轮相一指　　以众好庄严
是功德神力　　汝当一心听
我是足指中　　有好名照明
有光名极高　　安住于此中
能演出光明　　犹如过爱珠
是光如半月　　在于须弥山
有相名坚集　　有八十亿光
诸光各有名　　亦各有明色
我从一光边　　出千种色明
围绕大千界　　下方作佛事
我今若普放　　善业所得光
世界若小大　　一切皆迷闷

从是光现无量佛　　遣到十方诸世界
广化众生作佛事　　有如是等神通力
我有三昧能普照　　用是三昧见世间
此三昧名须弥相　　是中有光名善法
有三昧名首楞严　　于一切中为最胜
因清净心故能得　　通达十方无挂碍
有人见佛现灭度　　或有见佛初入胎
有人见生无所畏　　其心安静行七步〓〓〓〓〓〓〓〓〓〓〓〓〓〓
或有人见坐道场　　谓我方今始成佛
有复见我转法轮　　有见修行菩萨道
汝等观是三昧力　　佛住是中得自在
有人知我寿劫数　　或有知我寿半劫〓〓〓〓〓〓〓〓〓〓〓〓〓〓
有见我寿一小劫　　若二三四若过是
有见我寿一亿岁　　有见过是若复少
此阎浮提世界人　　知我寿命八十岁
有见我寿一日夜　　有人知我寿长远〓〓〓〓〓〓〓〓〓〓〓〓〓〓
或有三千大千界　　谓我寿天一日夜
我知是人心喜乐　　随其所乐为说法
随众所应为示现　　各各自谓为我说
见已欢喜生信解　　是佛希有神通力〓〓〓〓〓〓〓〓〓〓〓〓〓〓
我若示汝所为事　　一切凡夫皆狂惑
如来所行所为事　　汝等设见亦不识
菩萨若知我深行　　是人便能转法轮
诸说法者各所乐　　不能尽知我所行〓〓〓〓〓〓〓〓〓〓〓〓〓〓
若不能知普智行　　是人所说甚微浅
若闻是法心退没　　我以是故无所说
若人能知普智行　　是人心终不退没
知一切法皆平等　　是人随顺我所行〓〓〓〓〓〓〓〓〓〓〓〓〓〓
坚意当知是等经　　于将来世无受者
唯除此会八菩萨　　今于我前合掌立
坚意当知如是人　　则能知我甚深行
亦为先佛法之首　　常能照然佛法炬〓〓〓〓〓〓〓〓〓〓〓〓〓〓
常教众生菩提心　　常为诸佛所称赞
如今于我现前立　　过去佛所亦如是
如恒沙数诸世尊　　是人皆于现前立
时五百人从座起　　合掌白言当护法〓〓〓〓〓〓〓〓〓〓〓〓〓〓
皆是佛听护法者　　坚意汝亦在是数
复有八十菩萨起　　皆为守护佛法故
世尊我于未来世　　受持佛法如说行
当于浊乱恶世中　　广宣流布是法种〓〓〓〓〓〓〓〓〓〓〓〓〓〓
世尊寻便为授记　　即飞空中七多罗
八十亿人得深喜　　各各自闻得授记
尔时佛告阿难曰　　汝能于后恶世中
受持如是等经不　　答言世尊我不堪〓〓〓〓〓〓〓〓〓〓〓〓〓〓
佛知故问迦叶言　　汝能于我灭度后
受持如是等经不　　答言世尊我不堪
我能把持三千界　　及大海水诸山林
诸余粗重悉能持　　不能恶世护持法〓〓〓〓〓〓〓〓〓〓〓〓〓〓
今世比丘多弊恶　　不随世尊所教法
何况世尊灭度后　　谁能信受是深教
必当语我如是言　　汝年老耄无智慧
云何反能教我等　　利根聪辩解义者〓〓〓〓〓〓〓〓〓〓〓〓〓〓
世尊如是弊恶人　　乐世文颂外道论
舍离甚深禅定乐　　皆悉乐著世间事
多欲难满无厌足　　贪著美味求利养
我不能救是恶人　　见已反增我忧恼〓〓〓〓〓〓〓〓〓〓〓〓〓〓
我在空闲独处时　　释梵诸天来语我
今世尊说如是法　　令多众生得圣道
有某比丘得无漏　　某得神通到彼岸
我闻是已心欢喜　　而答释言何足怪〓〓〓〓〓〓〓〓〓〓〓〓〓〓
于后恶世释梵天　　来至我所啼哭言
大德当知佛法坏　　我闻是已怀忧恼
不能广说是罪缘　　亦复不能持此经
亦不能为作证明　　恶世比丘难与语〓〓〓〓〓〓〓〓〓〓〓〓〓〓
时诸天神皆啼哭　　尔时佛告迦叶言
我亦先知汝不能　　受持守护我法种
我诸声闻弟子等　　无能受持如是经
但诸菩萨承佛力　　则能受持如是法〓〓〓〓〓〓〓〓〓〓〓〓〓〓
于后恶世或生疑　　我今当断此人惑
是经何故先来无　　但是比丘自造作
或见是经多无量　　为读诵故心惊怖
是经广博多散乱　　谁能读诵令究竟〓〓〓〓〓〓〓〓〓〓〓〓〓〓
若人今见汝问我　　亦闻我今为汝说
是人于后甚恶世　　能闻是经得欢喜
佛说如是护法时　　无量众发菩提心
是诸众生皆念言　　我于来世听是法〓〓〓〓〓〓〓〓〓〓〓〓〓〓
后当供养诸世尊　　一心求觅佛智慧
供养舍利及塔庙　　种种严饰尊形像

尔时阿难从座而起偏袒右肩右膝著地。合掌白佛言。世尊。当何名此经。云何受持。佛告阿难。此经名为摄诸善根。亦名功德依止。亦名安慰诸菩萨心。亦名菩萨所问。亦名断一切众生疑。当如是持。佛说是经。慧命阿难、坚意菩萨、诸天龙神、犍闼婆、阿修罗、人、非人等一切大众。皆大欢喜信受佛语。
