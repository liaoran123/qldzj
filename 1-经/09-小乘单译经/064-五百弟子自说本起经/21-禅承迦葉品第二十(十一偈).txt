
有诸比丘僧　　终竟于七岁
时国谷米贵　　饥饿大恐惧
我分得一人　　摩竭妙道人
缘一觉之尊　　清凉无有漏
彼时我兴发　　起意之为恶
我当持何用　　施饲是比丘
时停置饭食　　令生虫臭恶
往观诸作使　　然后供养之
以是所作罪　　寿终堕地狱
合会烧炙之　　苦痛不可言
从地狱得出　　世世所生处
作若干方便　　求饭食难得
是为最后世　　来还生人间
逮见等正觉　　无上之导师
以信故出家　　除害诸漏尽
已得无所著　　清凉而灭度
仁者吾于是　　神足常自在
求食设方便　　若干不能得
远行避道路　　疲劳不可言
既乃得所侥　　饭食诸供具
承伽迦葉尊　　大通名所作
于阿耨达池　　自说本所作
