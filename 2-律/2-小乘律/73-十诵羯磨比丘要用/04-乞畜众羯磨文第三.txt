
(比丘尼受戒满十二岁欲畜众集僧胡跪合掌应如是乞)

大德尼僧听。我比丘尼某甲。受大戒来满十二岁欲畜众。我某甲。已从僧乞畜众羯磨。愿僧。与我某甲作畜众羯磨。慈愍故(如是三说)

僧与畜众羯磨文。

大德尼僧听。比丘尼某甲。受大戒来满十二岁欲畜众。某甲已从僧乞畜众羯磨。若僧时到僧忍听。僧当与某甲畜众羯磨。如是白。

大德尼僧听。比丘尼某甲。受大戒来满十二岁欲畜众。某甲已从僧乞畜众羯磨。僧今与某甲畜众羯磨。谁诸长老忍。与某甲畜众羯磨者。是长老默然。谁不忍者便说。是初羯磨成就不(如是三说)

僧已忍与某甲畜众羯磨竟。僧忍默然故。是事如是持。
