
大德僧听。一布萨共住。随几许结界内。是中除聚落及聚落界。取空地及住处。若僧时到僧忍听。是中一布萨共住结界内。作不离衣宿羯磨。如是白。

大德僧听。一布萨共住。随几许结界内。是中除聚落及聚落界。取空地及住处。是中一布萨共住结界内。作不离衣宿羯磨。谁诸长老忍。是中一布萨共住结界内。作不离衣宿羯磨者。是长老默然。谁不忍者便说。僧已忍一布萨共住结界内作不离衣宿羯磨竟。僧忍默然故。是事如是持。
