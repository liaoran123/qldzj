
佛在室罗伐城给孤独园。时十七众苾刍中有一人。被恼不乐。彼十六人共来愧谢。以指击擽因笑过分。遂致命终。事恼同前。制斯学处。

若复苾刍以指击擽他者。波逸底迦。

若苾刍以一二指。乃至十指。击擽他时。各获堕罪。若二人身俱顽痹而击擽者。得恶作罪。苾刍苾刍想两重四轻。于击擽想亦为六句。若以指头示疮黡处者无犯。
