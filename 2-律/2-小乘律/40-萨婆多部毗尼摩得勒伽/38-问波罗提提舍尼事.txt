
白衣舍从三种人边受食。突吉罗。谓贼住人。本犯戒人。本不和合人。比丘在空中受食。比丘在界内从界外比丘尼边受食。不犯。从亲里受食。不犯。非亲里同意受。不犯。遣使手印受。不犯。

若比丘入白衣家乞食。比丘尼语居士言。与是比丘食比丘受食。突吉罗。为他受食。突吉罗。遣使手印受突吉罗。亲里不犯。

若怖畏阿练若处不病内受食。突吉罗。如佛所说比丘语居士言。此中有怖畏。居士问比丘言。此中有贼不。有者我当语王。比丘应言无。界外受。不犯。若道中食。不犯。比丘遮居士言。莫入。自入不犯。比丘若狂。不犯。

问颇有比丘学家中受食。不犯耶。答有。若先请若病。不犯。波罗提提舍尼竟。

毗尼摩得勒伽略说七千偈。一偈有三十二字。七千偈便有二十二万四千言。十卷成。
