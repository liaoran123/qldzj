
缘在室罗伐城。时诸苾刍尼因行乞食。所著内衣血流点污。婆罗门长者见皆共讥嫌。尼以此事白诸苾刍。苾刍白佛。佛言。烦恼未除随业流注。女人每月皆出不净。诸苾刍尼应畜病衣。如是世尊制畜病衣。吐罗难陀不依教畜。尼白苾刍。苾刍白佛。佛问实诃责。广说乃至制其学处。应如是说。

若复苾刍尼。不畜病衣者。波逸底迦。

尼谓吐罗难陀。或复余尼。不畜病衣者。谓是内衣。释罪相等广说如前。
