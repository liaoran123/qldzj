
缘处同前。时吐罗难陀尼怀嗔骂众云。汝不能自活故求剃发。贫寒出家罪恶种族。圣法无分有贼住心[言*任]惑他人。实非清净是破戒者。余尼告言。圣者何故怀嗔说斯鄙语。吐罗尼曰。我生释种族姓尊高。法合诃骂汝等。不知是何族姓。但闻诃骂默合忍受。尼白苾刍。苾刍白佛。佛问诃责。广说乃至制其学处。应如是说。

若复苾刍尼。骂众者。波逸底迦。

尼谓窣吐罗难陀。或复余尼。骂众者。出恶言词。释罪相等广亦同前。
