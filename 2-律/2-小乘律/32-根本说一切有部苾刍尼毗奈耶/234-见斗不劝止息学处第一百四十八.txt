
缘处同前。诸苾刍尼斗竞事起。分为二部不修善品。皆诣吐罗尼所。互相说意。吐罗尼有力。不令止息竟不相劝。乃至纷竞。吐罗尼曰。我今观此汝伏我不。尼白苾刍。苾刍白佛。佛问实诃责。广说乃至制其学处。应如是说。

若复苾刍尼。自知有力。见他尼斗不劝止息者。波逸底迦。

尼谓吐罗难陀等。自知有力者。谓有力能调伏。见他尼斗不劝止息者。谓见尼作党相斗。不善言劝令止息。释罪相等广说如前。
