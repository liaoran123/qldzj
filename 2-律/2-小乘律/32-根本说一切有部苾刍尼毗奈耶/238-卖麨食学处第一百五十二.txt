
缘处同前。时吐罗难陀尼。因行乞食。遂见一人买麨欲食。吐罗尼告曰。汝随我来与汝好糗便即卖与。彼人即于大众中高声唱言。于尼寺内有好糗卖。余人闻已来诣寺中求买糗食。遂见大世主尼。问言。圣者。颇有衰卖不。尼曰。何处见有尼卖糗耶。彼人报言。圣者。岂不自知吐罗难陀自卖糗耶。城中人民咸悉知委尼有糗卖。大世主尼曰。尼今至此卖糗之处。尼白苾刍。苾刍白佛。佛问诃责。广说乃至制其学处。应如是说。

若复苾刍尼。卖麨食者。波逸底迦。

尼谓窣吐罗难陀等。卖食者。如常可知。或取金银钱。等卖易释罪相等广说如前。
