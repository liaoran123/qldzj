
缘处同前。时吐罗难陀尼。与众多尼伴游行人间至一村中。村外有尼住处。其日是十五日长净日。余尼语吐罗难陀曰。圣者。如世尊说。苾刍尼不应无苾刍处而为长净。可来共往大僧寺中。吐罗尼曰。我闲三藏岂可不知长净法耶。何劳更往欲为请问。尼白苾刍。苾刍白佛。佛问诃责。广说乃至制其学处。应如是说。

若复苾刍尼。无苾刍处作长净者。波逸底迦。

尼谓吐罗难陀。或复余尼。无苾刍处者。谓无大僧。作长净者。谓说波罗底木叉戒经。释罪相等广说如前。
