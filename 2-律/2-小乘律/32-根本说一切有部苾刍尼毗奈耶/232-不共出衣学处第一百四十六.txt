
缘处同前。时有众多尼皆共同集。如世尊说。苾刍尼安居竟应游行人间。并即游行于路遭贼。还至尼寺以告苾刍。苾刍白佛。佛言。我今听诸遭贼苾刍尼应与羯耻那衣分。苾刍尼闻悉皆共集。便唤吐罗难陀尼曰。圣者可来。共出羯耻那衣。彼不肯来。尼白苾刍。苾刍白佛。佛问实诃责广说。乃至制其学处应如是说。

若复苾刍尼不共出羯耻那衣者波逸底迦。

尼者。谓吐罗难陀。或复余尼。不共出羯耻那衣者。谓不与同集。释罪相等广说如前。
