
缘处同前。时珠髻难陀苾刍尼。持盖乞食。不信敬婆罗门长者见已讥嫌。秃沙门女虽剃发出家。被欲缠恼。尼白苾刍。苾刍白佛。佛问珠髻难陀。汝实如此持盖乞食。答言实尔。世尊诃责。广说乃至制其学处。应如是说。

若复苾刍尼。持伞盖行者。波逸底迦。

尼者。谓珠髻难陀等。持伞盖行者。谓持二种伞盖。一者谓竹草叶盖。二缯帛伞。释罪相等广说如前。
