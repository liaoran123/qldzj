
缘处同前。时十二众苾刍尼以手相牵。于阿氏罗河而为洗浴。互相掉戏以水灒洒。婆罗门长者见已讥嫌。此非寂静剃发出家沙门女法。尼白苾刍。苾刍白佛。佛问尼众。汝等实如此以手相牵河中洗浴。答言实尔。世尊诃责。广说乃至制其学处。应如是说。

若复苾刍尼。以手相牵河中洗浴者波逸底迦。

尼谓十二众等。以手相牵而洗浴者。谓互相执手入河水中。释罪相等广说如前。
