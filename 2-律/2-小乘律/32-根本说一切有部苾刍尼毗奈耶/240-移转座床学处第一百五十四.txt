
缘处同前。时吐罗难陀尼教授诸尼。来受法者遣移座床于房外置。复更转移令安门外。或令置廊下。或置阁上。诸苾刍尼悉皆劳倦。疲困忧恼共为讥嫌。我等夙夜移转床座。非蒙教授。尼白苾刍。苾刍白佛。佛问吐罗难陀。汝实如此令其诸尼移转床座。答言。实尔。世尊诃责。广说乃至制其学处。应如是说。

若复苾刍尼。令他诸尼移转座床劳倦者。波逸底迦。

尼者。谓吐罗难陀等。令移转座床者。遣尼举舁使其疲困。释罪相等广说如前。
