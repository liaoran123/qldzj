
缘处同前。时吐罗难陀尼。说种种言词诃责尼众。作邪命事共相诱引。语余尼言。汝是愚痴无有善巧。不知何者应与应作。不闲众务。诸尼谏言。圣者。岂合如是说诃责言。吐罗尼曰。合与不合我己说竟。尼白苾刍。苾刍白佛。佛问诃责广说。乃至制其学处。应如是说。

若复苾刍尼。诃责众者。波逸底迦。

尼谓窣吐罗难陀。或复余尼。诃责众者。谓诃僧伽。余说如前。

第十四摄颂曰。

骂众五种悭　　赞家寺食法
更食给孩子　　洗裙令浣衣
