
缘处同前。时吐罗难陀尼。弃旧住处不为嘱授。与诸尼伴游行人间。去后失火寺舍被烧。所有衣钵资缘悉皆焚尽。后尼还寺见火所烧。诸尼告言。圣者去时何不嘱授。施僧伽物被火所烧。吐罗尼曰。宁遭火烧不应我物与汝受用。尼白苾刍。苾刍白佛。佛问实诃责。广说乃至制其学处。应如是说。

若复苾刍尼。弃住处不嘱授者。波逸底迦。

尼谓吐罗难陀等。弃住处。谓尼住寺房舍。不嘱授者。谓去时不告余人等。并如前说。
