
缘处同前。时吐罗难陀尼。因行乞食入婆罗门长者家。见长者妻着诸璎珞俗庄严具。尼便从借用自严身。问言。我今端正可乐有妙相不。他便讥言。徒剃头发为秃沙门女。犹被欲缠。尼白苾刍。苾刍白佛。佛问吐罗难陀。汝实如此着俗庄严具。答言。实尔。世尊呵责。广说乃至制其学处。应如是说。

若复苾刍尼。着俗庄严具者。波逸底迦。

尼谓吐罗难陀等着俗庄严具者谓。着诸璎珞环玔耳珰等释。罪相等广说如前。

第十八摄颂曰。

相牵舞歌乐　　独出大小行
刷批梳三假　　堕罪百八十
