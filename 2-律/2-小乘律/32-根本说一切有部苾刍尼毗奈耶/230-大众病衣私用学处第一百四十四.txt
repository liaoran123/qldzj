
缘处同前。时吐罗难陀尼。语胜鬘夫人曰。世尊制尼令畜病衣。我今见无。夫人持衣奉施吐罗难陀并与大众。皆将私用。复有众多尼。诣夫人处白言。愿施我等病衣。夫人告言。我已总施。问言。付谁。答言。吐罗难陀。诸尼从索不与。尼白苾刍。苾刍白佛。佛问实诃责。广说乃至制其学处。应如是说。

若复苾刍尼。大众病衣将私用者。波逸底迦。

尼者。谓吐罗难陀。或复余尼。大众病衣者。谓他施与僧伽。将私用者。谓回入已。余如前说。
