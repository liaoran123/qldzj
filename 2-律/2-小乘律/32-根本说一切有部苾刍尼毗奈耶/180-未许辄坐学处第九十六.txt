
缘处同前。时吐罗尼因行乞食。时有婆罗门乐清净法。尼因乞食入其家中。于客厅内有净床座覆以白氎。复有一女。执拂除蝇不令损污。女问尼言。圣者何事来此。尼曰。我为乞食汝可持来。女言。圣者。我若取食恐蝇污座。尼曰。我为除蝇不令有污。女便入舍。尼足不净坐其床上。并有沾血。婆罗门见问言。圣者足践尘土。云何不洗而坐净床。尼曰。仁既得坐。我梵行者何不得耶。即从座起。时婆罗门见血污座。种种讥嫌。我观此尼无有惭愧。尼白苾刍。苾刍白佛。佛问诃责。广说乃至制其学处。应如是说。

若复苾刍尼。在白衣家。主人未许于床座上辄坐者。波逸底迦。

尼等如上。若白衣家床座。若他未许不应辄坐。释罪相等广说如前。
