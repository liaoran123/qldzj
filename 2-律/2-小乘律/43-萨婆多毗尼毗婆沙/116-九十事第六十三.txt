
此是共戒。比丘尼俱波逸提。三众突吉罗。是中犯者。若比丘以一指击擽他比丘波逸提。若以二三乃至九指一一击擽。一一波逸提。若十指一时击擽。一波逸提若击擽比丘尼三众。六罪人五法人。狂心乱心病坏心。在家无师僧。如是等人尽突吉罗。盲瞎聋哑波利婆沙摩那埵得戒沙弥。不作不见恶邪不除依止等四羯磨人。尽波逸提。若以木击擽突吉罗。若教人击擽突吉罗。十七群击擽死者。是年少小比丘也。
