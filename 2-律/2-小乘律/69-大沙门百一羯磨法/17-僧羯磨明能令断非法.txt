
一比丘应僧中唱。大德僧听。我曹僧中灭是事。无智比丘言。是事不应如是如是灭。是事应如是如是灭。我今僧中作羯磨。一切僧当约敕灭此事。如是白。

三菩伽。僧中唱西南方四比丘东方四比丘名。大德僧听。是八人名西南方四比丘东方四比丘。若僧时到僧忍听。僧是八人能断事。入僧中欲灭是事故。如是白。

大德僧听。唱是八人名。东方四比丘西南方四比丘。僧听是八人断事。入僧中欲灭是事故。是中谁长老忍。是八人断事入僧中欲灭是事故默然。谁不忍便说。

僧听是八人断事入僧中欲灭是事竟。僧忍默然故。是事如是持。

一比丘应僧中唱。大德僧听。是阿耆多比丘受戒。五岁虽小能诵持毗尼。若僧时到僧忍听。僧是阿耆多比丘能作断事人。为诸上座婆伽林中敷坐具。如是白。

白二羯磨。

僧听阿耆多比丘作断事人敷坐具竟。僧忍默然故。是事如是持(欲作羯磨时依如白中但谁忍为异)

大德僧听。某甲比丘。欲受三十九夜僧事故出界。还是中安居是中自恣。若僧时到僧忍听。僧。某甲比丘受三十九夜僧事故出界。还是中安居是中自恣。如是白。

大德僧听。某甲比丘。受三十九夜僧事故出界。还是中安居是中自恣。谁长老忍。某甲比丘受三十九夜僧事故出界。还是中安居是中自恣默然。谁不忍是长老便说。

僧与某甲比丘受三十九夜僧事故出界还是中安居是中自恣竟。僧忍默然故。是事如是持。
